<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 విలాప వాక్యములు 4</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>విలాప వాక్యములు</a></li>
<li><a href='LAM03.htm'>&lt;</a></li>
<li><a href='LAM.htm'>4</a></li>
<li><a href='LAM05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>సీయోనుకు శిక్ష </div><div class='p'> <span class="verse" id="V1">1&#160;</span>బంగారం ఎలా మెరుగు మాసింది! మేలిమి బంగారం ఎలా మాసిపోయింది! </div><div class='p'>ప్రతి వీధి మొదట్లో ప్రతిష్టితమైన రాళ్లు చెల్లాచెదరుగా పారేసి ఉన్నాయి. </div><div class='p'> <span class="verse" id="V2">2&#160;</span>సీయోను కుమారులు శ్రేష్ఠులు. వాళ్ళు మేలిమి బంగారం కంటే విలువైన వాళ్ళు. </div><div class='p'>అయితే వాళ్ళు ఇప్పుడు కుమ్మరి చేసిన మట్టికుండల్లాగా అందరూ వారిని చూస్తున్నారు. </div><div class='p'> <span class="verse" id="V3">3&#160;</span>నక్కలైనా చన్నిచ్చి తమ పిల్లలకు పాలు ఇస్తాయి. </div><div class='p'>కాని నా ప్రజల కుమారి ఎడారిలోని నిప్పు కోడి అంత క్రూరంగా ఉంది. </div><div class='p'> <span class="verse" id="V4">4&#160;</span>దప్పిక వల్ల పాలు తాగే పిల్ల నాలుక దాని అంగిటికి అంటుకుంటూ ఉంది. </div><div class='p'>పిల్లలు అన్నం అడుగుతారు, కాని వాళ్ళు తినడానికి ఏమీ లేదు. </div><div class='p'> <span class="verse" id="V5">5&#160;</span>ఒకప్పుడు రుచికరమైన భోజనం తిన్నవాళ్ళు ఇప్పుడు దిక్కు లేకుండా వీధుల్లో ఆకలితో ఉన్నారు. </div><div class='p'>ఒకప్పుడు ఊదారంగు వస్త్రాలు వేసుకున్న వాళ్ళు ఇప్పుడు చెత్తకుప్పలను ఆశ్రయించారు. </div><div class='p'> <span class="verse" id="V6">6&#160;</span>నా ప్రజల కుమారి చేసిన పాపం సొదొమ పాపం కంటే ఎక్కువ. ఎవరూ దాని మీద చెయ్యి వెయ్యకుండానే అకస్మాత్తుగా అది పడిపోయింది. </div><div class='p'> <span class="verse" id="V7">7&#160;</span>సీయోను నాయకులు మంచులా మెరిసే వాళ్ళు. పాలవలే తెల్లని వాళ్ళు. </div><div class='p'>వాళ్ళ శరీరాలు పగడం కంటే ఎర్రనివి. వాళ్ళ దేహకాంతి నీలం లాంటిది. </div><div class='p'> <span class="verse" id="V8">8&#160;</span>కానీ ఇప్పుడు చీకటి వారి ముఖాలను నల్లగా చేసేసింది. </div><div class='p'>వాళ్ళు వీధుల్లో గుర్తు పట్టలేనట్టుగా ఉన్నారు. </div><div class='p'>వాళ్ళ చర్మం వాళ్ళ ఎముకలకు అంటుకు పోయింది. </div><div class='p'>అది ఎండిపోయిన చెక్కలా అయ్యింది! </div><div class='p'> <span class="verse" id="V9">9&#160;</span>కత్తిపోటుతో హతమైన వాళ్ళ పరిస్థితి పొలంలో పంటలేక క్షీణించి కరువుతో హతమైన వాళ్ళ పరిస్థితికన్నా మెరుగు. </div><div class='p'> <span class="verse" id="V10">10&#160;</span>కరుణ గల స్త్రీల చేతులు తాము కన్న తమ సొంత పిల్లలను వండుకున్నాయి. </div><div class='p'>నా ప్రజల కుమారికి వచ్చిన నాశన కాలంలో వాళ్ళ పిల్లలు వాళ్లకు ఆహారం అయ్యారు. </div><div class='p'> <span class="verse" id="V11">11&#160;</span>యెహోవా తన కోపం తీర్చుకున్నాడు. తన కోపాగ్ని కుమ్మరించాడు. </div><div class='p'>ఆయన సీయోనులో అగ్ని రాజేశాడు. అది దాని పునాదులను కాల్చేసింది. </div><div class='p'> <span class="verse" id="V12">12&#160;</span>భూరాజులు గాని, ప్రపంచ నివాసులు గాని, </div><div class='p'>ఒక శత్రువు యెరూషలేము గుమ్మాల్లోకి ప్రవేశించగలడని ఎవరూ అనుకోలేదు. </div><div class='p'> <span class="verse" id="V13">13&#160;</span>దానిలో నీతిమంతుల రక్తం చిందడానికి కారణం అయిన దాని యాజకుల పాపం వల్ల, </div><div class='p'>దాని ప్రవక్తల పాపం వల్ల శత్రువు ప్రవేశించాడు. </div><div class='p'> <span class="verse" id="V14">14&#160;</span>ఇప్పుడు వాళ్ళు గుడ్డివాళ్ళలా వీధుల్లో తిరుగుతున్నారు. </div><div class='p'>వాళ్ళు రక్తం అంటిన అపవిత్రులు. </div><div class='p'>అందుకే ఎవరూ వాళ్ళ వస్త్రాలైనా ముట్టలేక పోతున్నారు. </div><div class='p'> <span class="verse" id="V15">15&#160;</span>ప్రజలు కేకపెడుతూ “పొండి! శుద్ధి లేని వాళ్ళలారా పొండి! నన్ను ముట్టుకోవద్దు” అన్నారు. </div><div class='p'>వాళ్ళు పారిపోయి తిరుగులాడుతూ ఉన్నప్పుడు అన్యప్రజలు వాళ్ళతో, </div><div class='p'>“విదేశీయులు ఇంక ఇక్కడ ఉండకూడదు” అంటున్నారు. </div><div class='p'> <span class="verse" id="V16">16&#160;</span>యెహోవా తన సన్నిధిలోనుంచి వాళ్ళను చెదరగొట్టాడు. </div><div class='p'>ఇంక ఆయన వాళ్ళను పట్టించుకోడు. </div><div class='p'>ఇంక యాజకులపట్ల ఎవరూ గౌరవం చూపించరు. పెద్దల పట్ల ఎవరూ దయ చూపించరు. </div><div class='p'> <span class="verse" id="V17">17&#160;</span>దొరకని సహాయం కోసం కనిపెట్టినా మా కళ్ళకు ఏదీ కనబడలేదు. </div><div class='p'>రక్షించలేని ప్రజల కోసం మా కళ్ళు ఆశగా ఎదురు చూస్తూ ఉన్నాయి. </div><div class='p'> <span class="verse" id="V18">18&#160;</span>మా వీధుల్లో మేము నడవకుండా మా విరోధులు మా జాడ పసిగట్టి మమ్మలి వెంటాడారు. </div><div class='p'>మా చివరి దశ దగ్గర పడింది. మా రోజులు ముగిసిపోయాయి. </div><div class='p'>మా అంతం వచ్చేసింది. </div><div class='p'> <span class="verse" id="V19">19&#160;</span>మమ్మల్ని తరిమే వాళ్ళు ఆకాశంలో ఎగిరే గద్దలకన్నా వేగం గల వాళ్ళు. </div><div class='p'>పర్వతాల్లోకి వాళ్ళు మమ్మల్ని తరిమారు. అరణ్యంలో మా కోసం కాచుకుని ఉన్నారు. </div><div class='p'> <span class="verse" id="V20">20&#160;</span>మా నాసికారంధ్రాల ఊపిరి, యెహోవా చేత అభిషేకం పొందిన మా రాజు, వాళ్ళు తవ్విన గుంటల్లో పడి దొరికిపోయాడు. </div><div class='p'> <span class="verse" id="V21">21&#160;</span>“అతని నీడ కింద అన్యప్రజల మధ్య బతుకుదాం” అని మేము ఎవరి గురించి అనుకున్నామో వాడు శత్రువుల చేజిక్కాడు. </div><div class='p'>ఊజు దేశంలో నివాసం ఉన్న ఎదోము కుమారీ, సంతోషించు, ఉల్లాసంగా ఉండు. </div><div class='p'>ఈ గిన్నెలోది తాగే వంతు నీకూ వస్తుంది. నువ్వు దానిలోది తాగి మత్తుగా ఉండి నిన్ను నువ్వు నగ్నంగా చేసుకుంటావు. </div><div class='p'> <span class="verse" id="V22">22&#160;</span>సీయోను కుమారీ, నీ శిక్ష ముగిసింది. ఇంక ఎన్నడూ ఆయన నిన్ను బందీగా చెరలోకి తీసుకు పోడు. </div><div class='p'>ఎదోము కుమారీ, నీ పాపానికి ఆయన శిక్ష వేస్తాడు. నీ పాపాలను ఆయన బయట పెడతాడు. </div><ul class='tnav'>
<li><a href='index.htm'>విలాప వాక్యములు</a></li>
<li><a href='LAM03.htm'>&lt;</a></li>
<li><a href='LAM.htm'>4</a></li>
<li><a href='LAM05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
