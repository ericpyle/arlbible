<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మీకా 3</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మీకా</a></li>
<li><a href='MIC02.htm'>&lt;</a></li>
<li><a href='MIC.htm'>3</a></li>
<li><a href='MIC04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>నాయకులు, ప్రవక్తలు </div><div class='p'> <span class="verse" id="V1">1&#160;</span>నేనిలా చెప్పాను. “యాకోబు నాయకులారా, </div><div class='q'>ఇశ్రాయేలీయుల అధికారులారా, ఇప్పుడు వినండి. </div><div class='q'>న్యాయం అంటే ఏంటో మీరు తెలుసుకోవద్దా? </div><div class='q'> <span class="verse" id="V2">2&#160;</span>మీరు మంచిని అసహ్యించుకుని చెడును ఇష్టపడతారు. </div><div class='q'>నా ప్రజల చర్మం ఒలిచేసి </div><div class='q'>వారి ఎముకల మీద ఉన్న మాంసాన్ని చీలుస్తారు. </div><div class='q'> <span class="verse" id="V3">3&#160;</span>నా ప్రజల మాంసాన్ని తింటారు. </div><div class='q'>వారి చర్మాన్ని ఒలిచి వారి ఎముకలను విరగగొట్టేస్తారు. </div><div class='q'>ఒకడు పాత్రలో వేసే మాంసాన్ని ముక్కలు చేసినట్టుగా </div><div class='q'>ఉడుకుతున్న పాత్రలో వేసే మాంసాన్ని </div><div class='q'>ముక్కలు చేసినట్టు మీరు చేస్తారు. </div><div class='p'> <span class="verse" id="V4">4&#160;</span>ఆ తరువాత నాయకులైన మీరు యెహోవాకు మొరపెడతారు </div><div class='q'>కానీ ఆయన వారికి జవాబివ్వడు. </div><div class='q'>మీరు చెడు పనులు చేశారు. </div><div class='q'>కాబట్టి అప్పుడు ఆయన వారికి తన ముఖాన్ని చూపించడు.” </div><div class='p'> <span class="verse" id="V5">5&#160;</span>నా ప్రజలను తప్పుదారి పట్టించే ప్రవక్తలను గురించి యెహోవా చెప్పేదేమిటంటే, </div><div class='q'>తమకు భోజనం పెట్టేవారికి “సంపద వస్తుంది” అని చెబుతారు. </div><div class='q'>భోజనం పెట్టకపోతే, వారి మీద యుద్ధం ప్రకటిస్తారు. </div><div class='q'> <span class="verse" id="V6">6&#160;</span>అందుచేత మీకు దర్శనాలేమీ రాకుండా రాత్రి కమ్ముకువస్తుంది. </div><div class='q'>సోదె చెప్పకుండా మీకు చీకటి ఆవరిస్తుంది. </div><div class='q'>ఇలాంటి ప్రవక్తలకు సూర్యుడు కనబడకుండ అస్తమిస్తాడు. </div><div class='q'>పగలు చీకటిగా మారిపోతుంది. </div><div class='q'> <span class="verse" id="V7">7&#160;</span>అప్పుడు భవిష్యత్తును చెప్పేవారికి సిగ్గు కలుగుతుంది. </div><div class='q'>సోదె చెప్పేవాళ్ళు కలవరపడతారు. </div><div class='q'>నా దగ్గరనుంచి జవాబేమీ రానందుకు వారంతా నోరు మూసుకుంటారు. </div><div class='p'> <span class="verse" id="V8">8&#160;</span>అయితే నా మట్టుకైతే, యాకోబు సంతానానికి వాళ్ళ అతిక్రమాలనూ </div><div class='q'>ఇశ్రాయేలీయులకు తమ పాపాన్ని వెల్లడించడానికి </div><div class='q'>యెహోవా ఆత్మమూలంగా </div><div class='q'>సంపూర్ణ అధికారంతో, న్యాయంతో ఉన్నాను. </div><div class='p'> <span class="verse" id="V9">9&#160;</span>యాకోబు వంశపు ప్రధానులారా, </div><div class='q'>ఇశ్రాయేలీయుల అధిపతులారా, </div><div class='q'>ఈ మాట వినండి. మీరు న్యాయాన్ని తృణీకరిస్తూ </div><div class='q'>సక్రమంగా ఉండే సమస్తాన్నీ వక్రం చేస్తారు. </div><div class='q'> <span class="verse" id="V10">10&#160;</span>సీయోనును మీరు రక్తంతో కడతారు. </div><div class='q'>దుర్మార్గంతో యెరూషలేమును కడతారు. </div><div class='q'> <span class="verse" id="V11">11&#160;</span>ప్రజల ప్రధానులు లంచం పుచ్చుకుని తీర్పు తీరుస్తారు. </div><div class='q'>వారి యాజకులు కూలికి బోధిస్తారు. </div><div class='q'>ప్రవక్తలు డబ్బు కోసం సోదె చెబుతారు. </div><div class='q'>అయినా వాళ్ళు యెహోవాను ఆధారం చేసుకుని </div><div class='q'>“యెహోవా మన మధ్య ఉన్నాడు గదా, </div><div class='q'>ఏ కీడూ మనకు రాదు” అనుకుంటారు. </div><div class='p'> <span class="verse" id="V12">12&#160;</span>కాబట్టి మీ మూలంగా శత్రువులు సీయోనును పొలంలాగా దున్నుతారు. </div><div class='q'>యెరూషలేము రాళ్ల కుప్ప అవుతుంది. </div><div class='q'>మందిరమున్న కొండ, అడవిలాగా అవుతుంది. </div><ul class='tnav'>
<li><a href='index.htm'>మీకా</a></li>
<li><a href='MIC02.htm'>&lt;</a></li>
<li><a href='MIC.htm'>3</a></li>
<li><a href='MIC04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
