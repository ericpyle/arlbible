<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 14</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS13.htm'>&lt;</a></li>
<li><a href='HOS.htm'>14</a></li>
<li><a href='JOL01.htm'>&gt;</a></li>
</ul>
<div class="main">
 
<div class='chapterlabel' id="V0"> 14</div><div class='s'>1. పశ్చాత్తాపడమని పిలుపు </div><div class='p'> <span class="verse" id="V1">1&#160;</span>ఇశ్రాయేలూ, నీ పాపం చేత నీవు కూలిపోయావు గనక నీ దేవుడైన యెహోవా వైపు తిరుగు. </div><div class='p'> <span class="verse" id="V2">2&#160;</span>ఒప్పుకోలు మాటలు సిద్ధపరచుకుని యెహోవా దగ్గరికి తిరిగి రండి. </div><div class='p'>మీరు చెప్పవలసినదేమిటంటే “మా పాపాలన్నిటిని పరిహరించు. మమ్మల్ని అనుగ్రహంతో స్వీకరించు. </div><div class='p'>అప్పుడు మేము మా పెదాల ఫలాలను అంటే స్తుతులను అర్పిస్తాము. </div><div class='p'> <span class="verse" id="V3">3&#160;</span>అష్షూరీయులు మమ్మల్ని రక్షించరు. </div><div class='p'>మేమిక మీదట గుర్రాలెక్కి యుద్ధానికి పోము. </div><div class='p'>‘మీరే మాకు దేవుడు’ అని మేమిక మీదట మా చేతి పనితో చెప్పము. </div><div class='p'>తండ్రిలేని వారికి వాత్సల్యం నీ దగ్గరే దొరుకుతుంది.” </div><div class='p'> <span class="verse" id="V4">4&#160;</span>వారు నన్ను వదిలి వెళ్ళిపోయిన తరువాత నేను వారిని బాగు చేస్తాను. </div><div class='p'>వారి మీదనున్న నా కోపం చల్లారింది. </div><div class='p'>మనస్ఫూర్తిగా వారిని ప్రేమిస్తాను. </div><div class='p'> <span class="verse" id="V5">5&#160;</span>చెట్టుకు మంచు ఉన్నట్టు నేనతనికి ఉంటాను. </div><div class='p'>తామర పువ్వు పెరిగేలా అతడు అభివృద్ధి పొందుతాడు. </div><div class='p'>లెబానోను పర్వతాల్లో దేవదారు వృక్షంలాగా వారు వేరు పారుతారు. </div><div class='p'> <span class="verse" id="V6">6&#160;</span>అతని కొమ్మలు విశాలంగా పెరుగుతాయి. </div><div class='p'>ఒలీవచెట్టు కు ఉండే శోభ అతనికి కలుగుతుంది. </div><div class='p'>లెబానోను దేవదారు చెట్లకు ఉన్నంత సువాసన అతనికి ఉంటుంది. </div><div class='p'> <span class="verse" id="V7">7&#160;</span>అతని నీడలో నివసించేవారు తిరిగి వస్తారు. </div><div class='p'>ధాన్యం వలే వారు తిరిగి మొలుస్తారు. </div><div class='p'>ద్రాక్షచెట్టులాగా వికసిస్తారు. </div><div class='p'>లెబానోను ద్రాక్షరసానికి ఉన్న కీర్తి వారికి ఉంటుంది. </div><div class='p'> <span class="verse" id="V8">8&#160;</span>ఎఫ్రాయిము ఇలా అంటాడు “బొమ్మలతో నాకిక పనేమిటి?” </div><div class='p'>నేనే అతనికి జవాబిచ్చి ఆలకిస్తున్నాను. </div><div class='p'>నేనే ఎఫ్రాయిమునుగూర్చి విచారణ చేస్తున్నాను. </div><div class='p'>నేను సతత హరిత సరళ వృక్షం వంటి వాణ్ణి. </div><div class='p'>నావల్లనే నీకు ఫలం కలుగుతుంది. </div><div class='p'> <span class="verse" id="V9">9&#160;</span>ఈ సంగతులు వివేచించే జ్ఞానులెవరు? </div><div class='p'>వాటిని గ్రహించి తెలుసుకునే బుద్ధిమంతులెవరు? </div><div class='p'>ఎందుకంటే యెహోవా మార్గాలు యథార్థమైనవి. </div><div class='p'>నీతిమంతులు వాటిలో నడుచుకుంటారు. అయితే తిరుగుబాటు చేసేవారు తడబడి కూలుతారు.</div><ul class='tnav'>
<li><a href='index.htm'>హోషేయ</a></li>
<li><a href='HOS13.htm'>&lt;</a></li>
<li><a href='HOS.htm'>14</a></li>
<li><a href='JOL01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
