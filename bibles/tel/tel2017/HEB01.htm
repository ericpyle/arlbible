<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హెబ్రీయులకు రాసిన పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హెబ్రీయులకు రాసిన పత్రిక</a></li>
<li><a href='PHM01.htm'>&lt;</a></li>
<li><a href='HEB.htm'>1</a></li>
<li><a href='HEB02.htm'>&gt;</a></li>
</ul>
<div class="main">
<div class='mt'>హెబ్రీయులకు రాసిన పత్రిక </div><div class='is'>గ్రంథకర్త </div><div class='ip'>పత్రిక రచయిత ఎవరు అన్నది ప్రశ్నార్ధకంగా ఉండిపోయింది. కొందరు పండితులు దీన్ని రాసింది పౌలు అన్నారు. అయితే అసలైన రచయిత ఎవరో స్పష్టంగా తెలియదు. క్రైస్తవానికి ప్రధాన యాజకునిగా ఇంట బాగా మరి ఏ ఇతర పుస్తకం కూడా వర్ణించలేదు. ఈయనది ఆహారోను యాజకత్వం కన్నా మిన్న. ఈయనే ధర్మశాస్త్రం, ప్రవక్తలకు నెరవేర్పు. క్రీస్తును మన విశ్వాసానికి కర్త, కొనసాగించే వాడుగా ఈ పుస్తకం చూపెడుతున్నది. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 65 - 70 </div><div class='ip'>దీన్ని యెరూషలేములో రాశారు. క్రీస్తు ఆరోహణం, యెరూషలేము నాశనం మధ్య కాలంలో రచన జరిగింది. </div><div class='is'>స్వీకర్త </div><div class='ip'>ఈ పుస్తకం పాత నిబంధన లేఖనాలతో పరిచయం ఉన్న యూదు విశ్వాసుల కోసం. వీరు ఆ సమయంలో తిరిగి యూదు మతానికి వెళ్ళిపోవడం, లేక సువార్తకు యూదు మతం రంగు పులమడం అనే శోధన కింద ఉన్నారు. ఇంకా క్రీస్తు విశ్వాసంలోకి వచ్చిన అనేక మంది యాజకుల కోసం రాసినది అని కూడా అంటారు (అపో. కా. 6:7). </div><div class='is'>ప్రయోజనం </div><div class='ip'>స్థానిక యూదు ప్రబోధాలను తిరస్కరించాలని రచయిత పురిగొల్పుతున్నాడు. వారు యేసుకు కట్టుబడి ఉండాలి. ఆయనే అందరికన్నా శ్రేష్టుడు. దైవ కుమారుడు దేవా దూతలకన్నా యాజకులకన్నా పాత నిబంధన నాయకుల కన్నా ఏ మతం కన్నా కూడా అధికుడు. సిలువపై మరణించి, తిరిగి లేవడం ద్వారా అయన విశ్వాసులకు నిత్య జీవం, రక్షణ ఇస్తున్నాడు. మన పాపాలకోసం క్రీస్తు బలి పరిపూర్ణం. విశ్వాసం అంటే దేవుణ్ణి సంతోషపెట్టడం. దేవునికి లోబడడం ద్వారా మన విశ్వాసాన్ని వెల్లడిస్తాము. </div><div class='is'>ముఖ్యాంశం </div><div class='ip'>క్రీస్తు ఆధిక్యత </div><div class='iot'>విభాగాలు </div><div class='io'>1. యేసు క్రీస్తు దేవదూతల కంటే గొప్పవాడు — 1:1-2:18 </div><div class='io'>2. ధర్మ శాస్త్రం, పాత నిబంధన కంటే యేసు క్రీస్తు గొప్పవాడు — 3:1-10:18 </div><div class='io'>3. బాధల్లో నమ్మకంగా నిలకడగా ఉండాలని పిలుపు — 10:19-12:29 </div><div class='io'>4. చివరి హెచ్చరికలు, అభివాదాలు — 13:1-25  
</div><div class='chapterlabel' id="V0"> 1</div><div class='s'>గొప్ప రక్షణ (1) కుమారుడు ప్రవక్తలకంటే గొప్పవాడు </div><div class='p'> <span class="verse" id="V1">1&#160;</span>పురాతన కాలంలో అనేక సమయాల్లో అనేక రకాలుగా ప్రవక్తల ద్వారా దేవుడు మన పూర్వీకులతో మాట్లాడాడు.  <span class="verse" id="V2">2&#160;</span>ఇటీవలి కాలంలో ఆయన తన కుమారుడి ద్వారా మనతో మాట్లాడాడు. ఆయన ఆ కుమారుణ్ణి సమస్తానికీ వారసుడిగా నియమించాడు. ఆ కుమారుడి ద్వారానే ఆయన విశ్వాన్నంతా చేశాడు.  <span class="verse" id="V3">3&#160;</span>దేవుని మహిమా ప్రభావాల ఘన తేజస్సు ఆయనే. దైవత్వ స్వభావ సారాంశ సంపూర్ణత ఆయనే. బల ప్రభావాలు గల తన వాక్కు చేత ఆయన సమస్తాన్నీ వహిస్తూ ఉన్నాడు. పాపాల శుద్ధీకరణం చేసిన తరువాత, మహా ఘనత వహించి ఉన్నత స్థలంలో విరాజిల్లే దేవుని కుడి పక్కన కూర్చున్నాడు. </div><div class='s'>(2) కుమారుడు దేవదూతల కంటే గొప్పవాడు </div><div class='p'> <span class="verse" id="V4">4&#160;</span>దేవదూతల కంటే ఎంతో శ్రేష్ఠమైన నామాన్ని ఆయన వారసత్వంగా పొందాడు కాబట్టి ఆయన వారి కంటే ఎంతో శ్రేష్ఠుడయ్యాడు.  <span class="verse" id="V5">5&#160;</span>ఎందుకంటే దేవుడు, </div><div class='q'>“నువ్వు నా కుమారుడివి. ఈ రోజు నేను నీకు తండ్రినయ్యాను.” </div><div class='m'>అని గానీ, </div><div class='q'>“నేను అతనికి తండ్రిగా ఉంటాను, అతడు నాకు కుమారుడిగా ఉంటాడు” </div><div class='m'>అని గానీ తన దూతల్లో ఎవరి గురించైనా అన్నాడా?  <span class="verse" id="V6">6&#160;</span>అంతేగాక ఆయన సృష్టికి ముందు ఉన్న ప్రథముణ్ణి భూమి పైకి తీసుకు వచ్చినప్పుడు, </div><div class='q'>“దేవదూతలందరూ ఆయనను పూజించాలి” అన్నాడు. </div><div class='q'> <span class="verse" id="V7">7&#160;</span>తన దూతల గూర్చి చెప్పినప్పుడు ఆయన, </div><div class='q'>“దేవదూతలను ఆత్మలుగానూ, </div><div class='q'>తన సేవకులను అగ్ని జ్వాలలుగానూ చేసుకునేవాడు” అని చెప్పాడు. </div><div class='p'> <span class="verse" id="V8">8&#160;</span>అయితే తన కుమారుణ్ణి గూర్చి ఇలా అన్నాడు. </div><div class='q'>“దేవా, నీ సింహాసనం కలకాలం ఉంటుంది. </div><div class='q'>నీ రాజదండం న్యాయదండం. </div><div class='q'> <span class="verse" id="V9">9&#160;</span>నువ్వు నీతిని ప్రేమించి అక్రమాన్ని అసహ్యించుకున్నావు. </div><div class='q'>కాబట్టి దేవా, నీ దేవుడు నీ సహచరుల కంటే </div><div class='q'>ఎక్కువగా ఆనంద తైలంతో నిన్ను అభిషేకించాడు. </div><div class='q'> <span class="verse" id="V10">10&#160;</span>ప్రభూ, ప్రారంభంలో నువ్వు భూమికి పునాది వేశావు. </div><div class='q'>నీ చేతులతోనే ఆకాశాలను చేశావు. </div><div class='q'> <span class="verse" id="V11">11&#160;</span>అవి నాశనమై పోతాయి. కానీ నువ్వు కొనసాగుతావు. </div><div class='q'>బట్టలు ఎలా మాసిపోతాయో అలాగే అవి కూడా మాసిపోతాయి. </div><div class='q'> <span class="verse" id="V12">12&#160;</span>వాటిని అంగవస్త్రంలాగా చుట్టి వేస్తావు. </div><div class='q'>బట్టలను మార్చినట్టు వాటిని మార్చి వేస్తావు. </div><div class='q'>కానీ నువ్వు ఒకేలా ఉంటావు. </div><div class='q'>నీ సంవత్సరాలు ముగిసిపోవు.” </div><div class='q'> <span class="verse" id="V13">13&#160;</span>“నేను నీ శత్రువులను నీ పాదాల కింద పీటగా చేసే వరకూ నా కుడి వైపున కూర్చో” </div><div class='m'>అని దేవుడు తన దూతల్లో ఎవరితోనైనా ఎప్పుడైనా చెప్పాడా?  <span class="verse" id="V14">14&#160;</span>ఈ దూతలంతా రక్షణను వారసత్వంగా పొందబోయే వారికి సేవ చేయడానికి పంపించిన సేవక ఆత్మలే కదా? </div><ul class='tnav'>
<li><a href='index.htm'>హెబ్రీయులకు రాసిన పత్రిక</a></li>
<li><a href='PHM01.htm'>&lt;</a></li>
<li><a href='HEB.htm'>1</a></li>
<li><a href='HEB02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
