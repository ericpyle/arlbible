<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA04.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>ద్రాక్షతోట ఉపమానం </div><div class='q'> <span class="verse" id="V1">1&#160;</span>నా ప్రియుణ్ణి గురించి పాడతాను వినండి. అతని ద్రాక్షతోట విషయమై నాకు ఇష్టమైన వాణ్ణి గురించి గానం చేస్తాను. వినండి. </div><div class='q'>సారవంతమైన నేల గల కొండ మీద నా ప్రియుడికి ఒక ద్రాక్షతోట ఉంది. </div><div class='q'> <span class="verse" id="V2">2&#160;</span>ఆయన దాన్ని బాగా దున్ని రాళ్లను ఏరి అందులో శేష్ఠమైన ద్రాక్షతీగెలను నాటించాడు. </div><div class='q'>దాని మధ్య కావలి గోపురం ఒకటి కట్టించి ద్రాక్షలు తొక్కే తొట్టి తొలిపించాడు. </div><div class='q'>ద్రాక్షపండ్లు కాయాలని ఎదురు చూశాడు గానీ అది పిచ్చి ద్రాక్షకాయలు కాసింది. </div><div class='q'> <span class="verse" id="V3">3&#160;</span>కాబట్టి యెరూషలేము నివాసులారా, యూదా ప్రజలారా, నా ద్రాక్షతోట విషయం నాకు న్యాయం చెప్పమని మీకు విన్నవించుకుంటున్నాను. </div><div class='q'> <span class="verse" id="V4">4&#160;</span>నేను నా ద్రాక్షతోటకు చేసిన దానికంటే మరి ఇంకా ఏమి చేయగలను? </div><div class='q'>అది ద్రాక్షపండ్లు కాస్తుందని నేను ఎదురు చూస్తే అది పిచ్చి ద్రాక్షలు ఎందుకు కాసింది? </div><div class='q'> <span class="verse" id="V5">5&#160;</span>ఆలోచించండి, నేను నా ద్రాక్షతోటకు చేయబోయే దాన్ని మీకు వివరిస్తాను. </div><div class='q'>దాన్ని పశువులు మేసేలా దాని కంచెను కొట్టి వేస్తాను. </div><div class='q'>అందరూ దాన్ని తొక్కేలా దాని గోడను పడగొట్టి పాడుచేస్తాను. </div><div class='q'> <span class="verse" id="V6">6&#160;</span>ఎవరూ దాన్ని బాగు చెయ్యరు. పారతో త్రవ్వరు. దానిలో గచ్చపొదలు ముళ్ళ చెట్లు పెరుగుతాయి. </div><div class='q'>దాని మీద కురవవద్దని మేఘాలకు ఆజ్ఞ ఇస్తాను. </div><div class='q'> <span class="verse" id="V7">7&#160;</span>ఇశ్రాయేలు వంశం సేనల ప్రభువైన యెహోవా ద్రాక్షతోట. యూదా ప్రజలు ఆయనకిష్టమైన వనం. </div><div class='q'>ఆయన న్యాయం కావాలని చూడగా బలాత్కారం కనబడింది. నీతి కోసం చూస్తే రోదనం వినబడింది. </div><div class='s'>యూదాకు వ్యతిరేకంగా దేవుని తీర్పు </div><div class='q'> <span class="verse" id="V8">8&#160;</span>స్థలం మిగలకుండా మీరు మాత్రమే దేశంలో నివసించేలా ఇంటికి ఇల్లు, పొలానికి పొలం కలుపుకుంటూ పోతున్న మీకు బాధ. </div><div class='q'> <span class="verse" id="V9">9&#160;</span>నేను చెవులారా వినేలా సేనల ప్రభువు యెహోవా స్పష్టంగా ఈ మాట నాకు చెప్పాడు. </div><div class='q'>నిజంగా గొప్పవి, అందమైన చాలా ఇళ్ళు వాటిలో నివాసముండే వారు లేక పాడైపోతాయి. </div><div class='q'> <span class="verse" id="V10">10&#160;</span>పది ఎకరాల ద్రాక్షతోట ఇరవై లీటర్ల రసం మాత్రం ఇస్తుంది. </div><div class='q'>పది కిలోల గింజలు చల్లగా పండిన పంట ఒక కిలో అవుతుంది. </div><div class='q'> <span class="verse" id="V11">11&#160;</span>మద్యం తాగుదామని తెల్లారే లేచి తమకు మంట పుట్టించే దాకా చాలా రాత్రి వరకూ ద్రాక్షారసం తాగే వారికి బాధ. </div><div class='q'> <span class="verse" id="V12">12&#160;</span>వారు సితారా, స్వరమండలం, తంబుర, సన్నాయి వాయిస్తూ ద్రాక్షారసం తాగుతూ విందు చేస్తారు గానీ యెహోవా పని గురించి ఆలోచించరు. </div><div class='q'>ఆయన తన చేతితో చేసిన వాటిని లక్ష్యపెట్టరు. </div><div class='q'> <span class="verse" id="V13">13&#160;</span>అందువల్ల నా ప్రజలు జ్ఞానం లేక చెరలోకి వెళ్లిపోతున్నారు. </div><div class='q'>వారిలో ఘనులు పస్తులుంటున్నారు. సామాన్యులు దాహంతో అలమటిస్తున్నారు. </div><div class='q'> <span class="verse" id="V14">14&#160;</span>అందుకనే పాతాళం గొప్ప ఆశ పెట్టుకుని తన నోరు బార్లా తెరుస్తున్నది. </div><div class='q'>వారిలో గొప్పవారు, సామాన్య ప్రజలు, నాయకులు, తమలో విందులు చేసుకుంటూ సంబరాలు చేసుకునే వారు పాతాళానికి దిగిపోతారు. </div><div class='q'> <span class="verse" id="V15">15&#160;</span>సామాన్యుడు మట్టి కరుస్తాడు. గొప్పవాడు తగ్గిపోతాడు. ఘనత పొందిన వారు తమ కళ్ళు నేలకు దించుకుంటారు. </div><div class='q'> <span class="verse" id="V16">16&#160;</span>సేనల ప్రభువు యెహోవాయే తన న్యాయాన్ని బట్టి ఘనత పొందుతాడు. </div><div class='q'>పరిశుద్ధుడైన దేవుడు నీతిని బట్టి తన పరిశుద్ధతను కనపరుస్తాడు. </div><div class='q'> <span class="verse" id="V17">17&#160;</span>అప్పుడు ధనికుల స్థలాలు గొర్రెలకు<a href="#FN1" class="notemark">*<span class="popup"> గొర్రెలకు ఇతర దేశ ప్రజలకు</span></a> మేత బీడుగా ఉంటాయి. వారి శిథిలాల్లో గొర్రెపిల్లలు మేస్తాయి. </div><div class='q'> <span class="verse" id="V18">18&#160;</span>శూన్యత తాళ్ళతో అతిక్రమాన్ని లాక్కుంటూ ఉండే వారికి బాధ. </div><div class='q'>మోకులతో పాపాన్ని లాగే వారికి బాధ. </div><div class='q'> <span class="verse" id="V19">19&#160;</span>“దేవుడు త్వరపడాలి. ఆయన వెంటనే పని జరిగించాలి, మేము ఆయన కార్యాలు చూడాలి. </div><div class='q'>ఇశ్రాయేలు పరిశుద్ధ దేవుని ఆలోచన మాకు తెలిసేలా అది కార్యరూపం దాల్చాలి” అనే వారికి బాధ. </div><div class='q'> <span class="verse" id="V20">20&#160;</span>కీడును మేలనీ మేలును కీడనీ చెప్పేవారికి, చీకటిని వెలుగుగా వెలుగును చీకటిగా ఎంచే వారికి బాధ. </div><div class='q'>చేదును తీపి అనీ తీపిని చేదు అనీ భావించే వారికి బాధ. </div><div class='q'> <span class="verse" id="V21">21&#160;</span>తమ దృష్టికి తాము జ్ఞానులమనీ తమ అంచనాలో తాము బుద్ధిమంతులమనీ ఊహించుకునే వారికి బాధ. </div><div class='q'> <span class="verse" id="V22">22&#160;</span>ద్రాక్షారసం తాగడంలో పేరు తెచ్చుకున్న వారికి, మద్యం కలపడంలో చాతుర్యం గల వారికి బాధ. </div><div class='q'> <span class="verse" id="V23">23&#160;</span>వారు లంచం పుచ్చుకుని దుర్మార్గుణ్ణి వదిలేస్తారు. నిర్దోషి హక్కులు హరిస్తారు. </div><div class='q'> <span class="verse" id="V24">24&#160;</span>అగ్నిజ్వాల చెత్త పరకలను కాల్చివేసినట్టు, ఎండిన గడ్డి మంటలో భస్మమై పోయినట్టు వారి వేరు కుళ్లి పోతుంది. </div><div class='q'>వారి పువ్వు ధూళివలె కొట్టుకుపోతుంది. </div><div class='q'>ఎందుకంటే వారు సేనల ప్రభువు యెహోవా ధర్మశాస్త్రాన్ని నిర్లక్ష్యపెట్టారు. </div><div class='q'>ఇశ్రాయేలు పరిశుద్ధ దేవుని వాక్కును కొట్టి పారేసారు. </div><div class='q'> <span class="verse" id="V25">25&#160;</span>దాన్నిబట్టి యెహోవా కోపం ఆయన ప్రజల మీద మండుతున్నది. </div><div class='q'>ఆయన వారి మీదికి తన బాహువు చాచి వారిని కొట్టాడు. పర్వతాలు వణుకుతున్నాయి. </div><div class='q'>వీధుల్లో వారి శవాలు చెత్తలాగా పడి ఉన్నాయి. </div><div class='q'>ఇంత జరిగినా ఆయన కోపం చల్లారలేదు. కొట్టడానికి ఆయన చెయ్యి ఇంకా చాపి ఉంది. </div><div class='q'> <span class="verse" id="V26">26&#160;</span>ఆయన దూర ప్రజలకు సంకేతంగా జెండా ఎత్తుతాడు. </div><div class='q'>భూమి కొనల నుండి వారిని రప్పించడానికి ఈల వేస్తాడు. </div><div class='q'>అదిగో, వారు ఆలస్యం లేకుండా వేగంగా వస్తున్నారు. </div><div class='q'> <span class="verse" id="V27">27&#160;</span>వారిలో అలసిపోయిన వాడు గానీ తొట్రు పడేవాడు గానీ లేడు. </div><div class='q'>వారిలో ఎవడూ నిద్రపోడు, కునికిపాట్లు పడడు. </div><div class='q'>వారి నడికట్టు వదులు కాదు. వారి చెప్పుల వారు తెగిపోదు. </div><div class='q'> <span class="verse" id="V28">28&#160;</span>వారి బాణాలు పదునైనవి. </div><div class='q'>వారి విల్లులన్నీ ఎక్కుపెట్టి ఉన్నాయి. </div><div class='q'>వారి గుర్రాల డెక్కలు చెకుముకిరాళ్ల వంటివి. </div><div class='q'>వారి రథచక్రాలు తుఫాను లాంటివి. </div><div class='q'> <span class="verse" id="V29">29&#160;</span>సింహం గర్జించినట్టు వారు గర్జిస్తారు. </div><div class='q'>సింహం కూనలాగా గర్జిస్తారు. </div><div class='q'>వేటను నోట కరుచుకుని యధేచ్ఛగా ఈడ్చుకుపోతారు. </div><div class='q'>విడిపించగల వారెవరూ ఉండరు. </div><div class='q'> <span class="verse" id="V30">30&#160;</span>వారు ఆ దినాన సముద్ర ఘోష వలె తమ ఎరపై గర్జన చేస్తారు. </div><div class='q'>ఒకడు దేశం కేసి చూస్తే అంధకారం, దురవస్థ కనిపిస్తాయి. </div><div class='q'>మేఘాలు కమ్మి వెలుగంతా చీకటై పోతుంది. </div><ul class='tnav'>
<li><a href='index.htm'>యెషయా</a></li>
<li><a href='ISA04.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V17">5:17</a>
 <span class="fq">గొర్రెలకు </span><span class="ft">ఇతర దేశ ప్రజలకు</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
