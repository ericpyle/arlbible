<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 47</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA46.htm'>&lt;</a></li>
<li><a href='ISA.htm'>47</a></li>
<li><a href='ISA48.htm'>&gt;</a></li>
</ul>
<div class="main">
 
<div class='chapterlabel' id="V0"> 47</div><div class='s'>బబులోనుకు వ్యతిరేకంగా తీర్పు </div><div class='q'> <span class="verse" id="V1">1&#160;</span>బబులోను కన్యా, కిందికి దిగి మట్టిలో కూర్చో. </div><div class='q'>కల్దీయుల కుమారీ, సింహాసనం లేకుండా నేల మీద కూర్చో. </div><div class='q'>నువ్వు సుతిమెత్తని దానివనీ సుకుమారివనీ ప్రజలు ఇక ముందు చెప్పరు. </div><div class='q'> <span class="verse" id="V2">2&#160;</span>తిరగలి తీసుకుని పిండి విసురు. నీ ముసుగు తీసివెయ్యి. </div><div class='q'>కాలి మీద జీరాడే వస్త్రాలు తీసివెయ్యి. కాలి మీది బట్ట తీసి నదులు దాటు. </div><div class='q'> <span class="verse" id="V3">3&#160;</span>నీ చీర కూడా తీసేస్తారు. నీ నగ్నత్వం బయటపడుతుంది. </div><div class='q'>నేను మనుషులపై ప్రతీకారం తీర్చుకునేటప్పుడు వారిపై జాలిపడను. </div><div class='q'> <span class="verse" id="V4">4&#160;</span>మా విమోచకునికి సేనల అధిపతి, ఇశ్రాయేలు పరిశుద్ధ దేవుడు అయిన యెహోవా అని పేరు. </div><div class='q'> <span class="verse" id="V5">5&#160;</span>కల్దీయుల కుమారీ, మౌనంగా చీకటిలోకి వెళ్ళిపో. </div><div class='q'>రాజ్యాలన్నిటికీ రాణి అని ప్రజలు ఇంక నిన్ను పిలవరు. </div><div class='q'> <span class="verse" id="V6">6&#160;</span>నా ప్రజల మీద కోపంతో నా స్వాస్థ్యాన్ని అపవిత్రపరచి వారిని నీ చేతికి అప్పగించాను. </div><div class='q'>కాని నువ్వు వారి మీద కనికరం చూపలేదు. వృద్ధుల మీద నీ బరువైన కాడిని మోపావు. </div><div class='q'> <span class="verse" id="V7">7&#160;</span>నీవు “నేను ఎల్లకాలం మహారాణిగా ఉంటాను” అనుకుని ఈ విషయాల గురించి ఆలోచించలేదు, </div><div class='q'>వాటి పరిణామం ఎలా ఉంటుందో అని పరిశీలించలేదు. </div><div class='q'> <span class="verse" id="V8">8&#160;</span>కాబట్టి సుఖాసక్తితో నిర్భయంగా జీవిస్తూ “నేనే ఉన్నాను, నేను తప్ప మరి ఎవరూ లేరు. </div><div class='q'>నేనెన్నటికీ విధవరాలిని కాను, పుత్రశోకం నాకు కలగదు” అనుకుంటున్నావు. ఇదిగో, ఈ మాటను విను. </div><div class='q'> <span class="verse" id="V9">9&#160;</span>పుత్ర శోకం, వైధవ్యం, ఈ రెండూ ఒక్క నిమిషంలో ఒకే రోజున నీకు కలుగుతాయి. </div><div class='q'>నువ్వు ఎంతగా శకునం చూసినా, అనేక కర్ణపిశాచ తంత్రాలపై ఆధారపడినా ఈ అపాయాలు నీ మీదికి సంపూర్తిగా వస్తాయి. </div><div class='q'> <span class="verse" id="V10">10&#160;</span>నీ దుర్మార్గంలో మునిగిపోయి “ఎవడూ నన్ను చూడడు” అని అనుకున్నావు. </div><div class='q'>నీ విద్య, నీ జ్ఞానం “నేనే. నాలాగా మరి ఎవరూ లేరు” అని విర్రవీగేలా చేశాయి. </div><div class='q'> <span class="verse" id="V11">11&#160;</span>వినాశనం నిన్ను కమ్ముకుంటుంది. నువ్వు మంత్రాలతో దాన్ని పోగొట్టలేవు. </div><div class='q'>కీడు నీ మీద పడుతుంది, దాన్ని నువ్వు నివారించలేవు. </div><div class='q'>నీకు తెలియకుండా విపత్తు నీ మీదికి అకస్మాత్తుగా ముంచుకొస్తుంది. </div><div class='q'> <span class="verse" id="V12">12&#160;</span>నీవు నిలబడి చిన్నతనం నుండి నువ్వు ఎంతో ప్రయాసతో నేర్చుకున్న నీ కర్ణపిశాచ తంత్రాలను, విస్తారమైన నీ శకునాలను ప్రయోగించు. </div><div class='q'>ఒకవేళ అవి నీకు ప్రయోజనకరం అవుతాయేమో, వాటితో ఒకవేళ నువ్వు మనుషులను బెదరించగలవేమో. </div><div class='q'> <span class="verse" id="V13">13&#160;</span>నీ విస్తారమైన చర్చల వలన నువ్వు అలసిపోయావు. </div><div class='q'>జ్యోతిష్యులనూ, నక్షత్రాలు చూసి, నెలలు లెక్కించి శకునాలు చెప్పేవారినీ పిలిచి, </div><div class='q'>నీకు జరగబోయేవి నీ మీదికి రాకుండా తప్పించి నిన్ను రక్షిస్తారేమో ఆలోచించు. </div><div class='q'> <span class="verse" id="V14">14&#160;</span>వారు చెత్త పరకల్లాగా అవుతారు. అగ్ని వారిని కాల్చివేస్తుంది. </div><div class='q'>అగ్ని జ్వాలల నుండి తమను తామే రక్షించుకోలేకపోతున్నారు. </div><div class='q'>అది చలి కాచుకొనే మంట కాదు, మనుషులు దాని ఎదుట కూర్చోగలిగింది కాదు. </div><div class='q'> <span class="verse" id="V15">15&#160;</span>నువ్వు ఎవరికోసం చాకిరీ చేసి అలసిపోయావో వారు నీకు ఎందుకూ పనికిరారు. </div><div class='q'>నీ బాల్యం నుండి నీతో వ్యాపారం చేసినవారు తమ తమ చోట్లకు వెళ్లిపోతున్నారు. </div><div class='q'>నిన్ను రక్షించేవాడు ఒక్కడూ ఉండడు. </div><ul class='tnav'>
<li><a href='index.htm'>యెషయా</a></li>
<li><a href='ISA46.htm'>&lt;</a></li>
<li><a href='ISA.htm'>47</a></li>
<li><a href='ISA48.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
