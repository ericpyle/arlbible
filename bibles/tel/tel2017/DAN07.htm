<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 దానియేలు 7</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>దానియేలు</a></li>
<li><a href='DAN06.htm'>&lt;</a></li>
<li><a href='DAN.htm'>7</a></li>
<li><a href='DAN08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>దానియేలు కలలో కనిపించిన నాలుగుజంతువులు </div><div class='p'> <span class="verse" id="V1">1&#160;</span>బబులోను రాజు బెల్షస్సరు పరిపాలన మొదటి సంవత్సరంలో దానియేలుకు దర్శనాలు కలిగాయి. అతడు తన మంచం మీద పండుకుని ఒక కల కన్నాడు. ఆ కల సంగతిని సంక్షిప్తంగా వివరించి రాశాడు.  <span class="verse" id="V2">2&#160;</span>దానియేలు వివరించి చెప్పిన దేమిటంటే రాత్రి వేళ దర్శనాలు కలిగి నప్పుడు నేను తేరి చూస్తుండగా ఆకాశం నలుదిక్కుల నుండి సముద్రం మీద గాలి వీయడం నాకు కనబడింది. </div><div class='p'> <span class="verse" id="V3">3&#160;</span>అప్పుడు నాలుగు గొప్ప జంతువులు మహా సముద్రంలో నుండి ఎక్కి వచ్చాయి. ఆ జంతువులు ఒక దానికొకటి వేరుగా ఉన్నాయి. </div><div class='p'> <span class="verse" id="V4">4&#160;</span>మొదటిది సింహం లాటిది. దానికి గరుడ పక్షి రెక్కలవంటి రెక్కలున్నాయి. నేను చూస్తుండగా దాని రెక్కలు తీసేశారు. అందువల్ల అది మనిషి లాగా కాళ్ళతో నేలపై నిలబడింది. మనిషి మనస్సు వంటి మనస్సు దానికి ఇయ్యబడింది. </div><div class='p'> <span class="verse" id="V5">5&#160;</span>రెండవ జంతువు ఎలుగుబంటి లాటిది. అది ఒక పక్కకి తిరిగి పడుకుని తన నోట్లో పళ్ళ మధ్య మూడు ప్రక్కటెముకలను కరిచి పట్టుకుని ఉంది. కొందరు “లే, బాగా మాంసం తిను” అని దానితో చెప్పారు. </div><div class='p'> <span class="verse" id="V6">6&#160;</span>అటు తరువాత చిరుతపులివంటి మరొక జంతువును చూశాను. దాని వీపు మీద పక్షిరెక్కలవంటి నాలుగు రెక్కలున్నాయి. దానికి నాలుగు తలలున్నాయి. దానికి ఆధిపత్యం ఇవ్వడం జరిగింది. </div><div class='p'> <span class="verse" id="V7">7&#160;</span>తరువాత రాత్రి వేళ నాకు దర్శనాలు కలిగినప్పుడు నేను చూస్తుంటే, ఘోరమైన, భీకరమైన, మహా బలిష్ఠమైన నాలుగవ జంతువొకటి కనబడింది. అది తనకు ముందున్న ఇతర జంతువులకు భిన్నమైనది. దానికి పెద్ద ఇనుప దంతాలు, పది కొమ్ములు ఉన్నాయి. అది సమస్తాన్నీ భక్షిస్తూ తుత్తునియలు చేస్తూ మిగిలిన దాన్ని కాళ్లతో తొక్కేస్తూ ఉంది. </div><div class='p'> <span class="verse" id="V8">8&#160;</span>నేను దాని కొమ్ములను కనిపెట్టి చూస్తుంటే ఒక చిన్న కొమ్ము వాటి మధ్య మొలిచింది. దానికి చోటు ఇవ్వడానికి ఆ కొమ్ముల్లో మూడింటిని పీకి వేశారు. ఈ కొమ్ముకు మనిషి కళ్ళ వంటి కళ్ళు, గర్వంగా మాటలాడే నోరు ఉన్నాయి. </div><div class='p'> <span class="verse" id="V9">9&#160;</span>నేను ఇంకా చూస్తూ ఉండగా, </div><div class='q2'>ఇంకా సింహాసనాలను వేయడం చూశాను. </div><div class='q2'>మహా వృద్ధుడు కూర్చున్నాడు. </div><div class='q2'>ఆయన వస్త్రం మంచులాగా తెల్లగా, </div><div class='q2'>ఆయన జుత్తు శుద్ధమైన గొర్రెబొచ్చులాగా తెల్లగా ఉన్నాయి. </div><div class='q2'>ఆయన సింహాసనం అగ్నిజ్వాలల్లాగా మండుతూ ఉంది. </div><div class='q2'>దాని చక్రాలు మంటల్లాగా ఉన్నాయి. </div><div class='q2'> <span class="verse" id="V10">10&#160;</span>అగ్నిప్రవాహం ఒకటి ఆయన దగ్గర నుండి ప్రవహిస్తూ ఉంది. </div><div class='q2'>వేవేలకొలది ఆయనకు పరిచారకులున్నారు. </div><div class='q2'>కోట్లకొలది మనుషులు ఆయన ఎదుట నిలబడ్డారు. </div><div class='q2'>తీర్పు తీర్చడానికి గ్రంథాలు తెరిచారు. </div><div class='p'> <span class="verse" id="V11">11&#160;</span>అప్పుడు నేను చూస్తుంటే, ఆ కొమ్ము పలుకుతున్న మహా గర్వపు మాటల నిమిత్తం వారు ఆ జంతువును చంపినట్టు కనబడింది. తరువాత దాని కళేబరాన్ని మంటల్లో వేశారు.  <span class="verse" id="V12">12&#160;</span>మిగిలిన ఆ జంతువుల ప్రభుత్వం తొలగిపోయింది. సమయం వచ్చే దాకా అవి సజీవుల మధ్య ఉండాలని ఒక సమయం, ఒక కాలం వాటికి ఏర్పాటు అయింది. </div><div class='p'> <span class="verse" id="V13">13&#160;</span>రాత్రి కలిగిన దర్శనాలను నేనింకా చూస్తుండగా, </div><div class='q2'>ఆకాశ మేఘాలపై వస్తున్న మనుష్య కుమారుణ్ణి పోలిన ఒకడు వచ్చాడు. </div><div class='q2'>ఆ మహా వృద్ధుని సన్నిధిలో ప్రవేశించాడు. </div><div class='q2'>ఆయన సముఖానికి అతణ్ణి తీసుకు వచ్చారు. </div><div class='q2'> <span class="verse" id="V14">14&#160;</span>సకల ప్రజలు, రాష్ట్రాలు, వివిధ భాషలు మాటలాడేవారు ఆయన్ని సేవించేలా ప్రభుత్వం, </div><div class='q2'>మహిమ, ఆధిపత్యం ఆయనకు ఇవ్వబడింది. </div><div class='q2'>ఆయన ప్రభుత్వం శాశ్వతమైనది. అదెన్నటికీ తొలగిపోదు. </div><div class='q2'>ఆయన రాజ్యం ఎప్పటికీ లయం కాదు. </div><div class='s'>కల వివరణ </div><div class='p'> <span class="verse" id="V15">15&#160;</span>నాకు కలిగిన దర్శనాలు నన్ను కలవర పరుస్తున్నందువల్ల దానియేలు అనే నాకు లోపల కలవరం కలిగింది.  <span class="verse" id="V16">16&#160;</span>నేను సింహాసనం దగ్గర నిలబడి ఉన్న వారిలో ఒకడి దగ్గరికిపోయి “దీన్ని గూర్చిన వాస్తవం నాకు చెప్పు” అని అడిగాను. అతడు నాతో మాటలాడి ఆ సంగతుల భావాన్ని నాకు తెలియజేశాడు. </div><div class='p'> <span class="verse" id="V17">17&#160;</span>ఎలాగంటే ఈ మహా జంతువులు నాలుగు. లోకంలో పరిపాలించ బోయే నలుగురు రాజులను ఇవి సూచిస్తున్నాయి.  <span class="verse" id="V18">18&#160;</span>అయితే మహోన్నతుని పరిశుద్ధులే రాజ్యాధికారం చేస్తారు. వారు యుగయుగాంతాల వరకూ రాజ్యమేలుతారు. </div><div class='p'> <span class="verse" id="V19">19&#160;</span>ఇనుప దంతాలు, ఇత్తడి గోళ్లు ఉన్న ఆ నాలుగవ జంతువు సంగతి ఏమిటో నేను తెలుసుకోవాలనుకున్నాను. అది మిగతా వాటికి పూర్తిగా వేరుగా ఉంది. చాలా భయంకరంగా, సమస్తాన్నీ పగలగొడుతూ మింగి వేస్తూ మిగిలిన దాన్ని కాళ్లతో తొక్కేస్తూ ఉంది.  <span class="verse" id="V20">20&#160;</span>దాని తల మీద ఉన్న పది కొమ్ముల సంగతి, వాటి మధ్య నుండి పెరిగి మూడు కొమ్ముల స్థానంలో కళ్ళు, గర్వంగా మాటలాడే నోరుతో ఉన్న ఆ వేరొక కొమ్ము సంగతి, అంటే దాని మిగతా కొమ్ములకంటే బలంగా ఉన్న ఆ కొమ్ము సంగతి విచారించాను.  <span class="verse" id="V21">21&#160;</span>ఈ కొమ్ము పరిశుద్ధులతో యుద్ధం చేస్తూ వారిని గెలిచేది అయింది.  <span class="verse" id="V22">22&#160;</span>ఆ మహా వృద్ధుడు వచ్చి మహోన్నతుని దేవుని పరిశుద్ధుల విషయంలో తీర్పు తీర్చేవరకూ అలా జరుగుతుంది గానీ సమయం వచ్చినప్పుడు ఆ పరిశుద్ధులు రాజ్యం ఏలుతారనే సంగతి నేను గ్రహించాను. </div><div class='p'> <span class="verse" id="V23">23&#160;</span>నేనడిగిన దానికి ఆ పరిచారకుడు ఇలా చెప్పాడు. </div><div class='p'>ఆ నాలుగవ జంతువు లోకంలో తక్కిన ఆ మూడు రాజ్యాలకు, భిన్నమైన నాలుగవ రాజ్యాన్ని సూచిస్తున్నది. </div><div class='p'>అది సమస్తాన్నీ అణగదొక్కుతూ పగలగొడుతూ, లోకమంతటినీ కబళిస్తుంది. </div><div class='p'> <span class="verse" id="V24">24&#160;</span>ఆ పది కొమ్ములు ఆ రాజ్యం నుండి పుట్టబోయే పదిమంది రాజులను సూచిస్తున్నాయి. </div><div class='p'>చివర్లో ముందుగా ఉన్న రాజులకు భిన్నమైన మరొక రాజు పుట్టి ఆ ముగ్గురు రాజులను కూల్చి వేస్తాడు. </div><div class='p'> <span class="verse" id="V25">25&#160;</span>ఆ రాజు మహోన్నతుని దేవునికి విరోధంగా మాట్లాడుతూ, </div><div class='p'>మహోన్నతుని భక్తులను నలగగొడతాడు. </div><div class='p'>అతడు పండగ కాలాలను ధర్మవిధులను మార్చ బూనుకుంటాడు. </div><div class='p'>వారు ఒక కాలం కాలాలు అర్థకాలం అతని వశంలో ఉంటారు. </div><div class='p'> <span class="verse" id="V26">26&#160;</span>అతని అధికారం వమ్ము చేయడానికి, నిర్మూలించ డానికి, </div><div class='p'>తీర్పు జరిగింది గనక దాన్ని శిక్షించి లేకుండా చేయడం జరుగుతుంది. </div><div class='p'> <span class="verse" id="V27">27&#160;</span>ఆకాశం కింద ఉన్న రాజ్యం, అధికారం, </div><div class='p'>మహాత్మ్యం మహోన్నతుని పరిశుద్ధులవి. </div><div class='p'>ఆయన రాజ్యం నిత్యం నిలిచేది. </div><div class='p'>అధికారులందరూ దానికి దాసులై విధేయులౌతారు. </div><div class='p'>ఇంతటితో సంగతి సమాప్తం అయింది అని చెప్పాడు. </div><div class='p'> <span class="verse" id="V28">28&#160;</span>దానియేలు అనే నేను ఇది విని మనస్సులో విపరీతంగా కలత చెందాను. అందుచేత నా ముఖం వికారమై పోయింది. అయితే ఆ సంగతి నా మనస్సులో భద్రం చేసుకున్నాను. </div><ul class='tnav'>
<li><a href='index.htm'>దానియేలు</a></li>
<li><a href='DAN06.htm'>&lt;</a></li>
<li><a href='DAN.htm'>7</a></li>
<li><a href='DAN08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
