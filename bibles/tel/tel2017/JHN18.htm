<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోహాను రాసిన సువార్త 18</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN17.htm'>&lt;</a></li>
<li><a href='JHN.htm'>18</a></li>
<li><a href='JHN19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>గేత్సెమనేలో యేసు </div><div class='r'><a href='MAT26.htm#V1'>మత్తయి 26:36-46</a>; <a href='MRK14.htm#V1'>మార్కు 14:32-42</a>; <a href='LUK22.htm#V1'>లూకా 22:39-46</a> </div><div class='p'> <span class="verse" id="V1">1&#160;</span>యేసు ఇలా మాట్లాడిన తరువాత తన శిష్యులతో కలిసి కెద్రోను లోయ దాటి, అక్కడ ఉన్న తోటలో ప్రవేశించాడు. </div><div class='s'>ద్రోహం, అరెస్టు కావడం </div><div class='r'><a href='MAT26.htm#V1'>మత్తయి 26:47-56</a>; <a href='MRK14.htm#V1'>మార్కు 14:43-50</a>; <a href='LUK22.htm#V1'>లూకా 22:47-53</a> </div><div class='p'> <span class="verse" id="V2">2&#160;</span>యేసు తన శిష్యులతో తరచు అక్కడికి వెళ్తూ ఉండేవాడు కాబట్టి, ఆయనను పట్టించబోతున్న యూదాకు కూడా ఆ ప్రదేశం తెలుసు.  <span class="verse" id="V3">3&#160;</span>అతడు సైనికుల గుంపును, ముఖ్య యాజకులు, పరిసయ్యులు తనకు ఇచ్చిన దేవాలయ అధికారులను వెంట తీసుకుని, కాగడాలతో, దీపాలతో ఆయుధాలతో అక్కడికి వచ్చాడు.  <span class="verse" id="V4">4&#160;</span>అప్పుడు యేసు, తనకు జరుగుతున్నవన్నీ తెలిసినవాడే కాబట్టి, ముందుకు వచ్చి వారితో, <span class='wj'>“మీరు ఎవరి కోసం చూస్తున్నారు?”</span> అని అడిగాడు.  <span class="verse" id="V5">5&#160;</span>వారు “నజరేతు వాడైన యేసు” అని జవాబిచ్చారు. యేసు వారితో, <span class='wj'>“నేనే ఆయన్ని”</span> అన్నాడు. ద్రోహంతో యేసును పట్టించిన యూదా కూడా ఆ సైనికులతో నిలుచుని ఉన్నాడు.  <span class="verse" id="V6">6&#160;</span>ఆయన వారితో, <span class='wj'>“నేనే”</span> అని చెప్పినప్పుడు వారు వెనక్కి తూలి నేల మీద పడ్డారు. </div><div class='p'> <span class="verse" id="V7">7&#160;</span>ఆయన మళ్ళీ, <span class='wj'>“మీరు ఎవరి కోసం చూస్తున్నారు?”</span> అని అడిగాడు. వారు మళ్ళీ, “నజరేతు వాడైన యేసు కోసం” అన్నారు.  <span class="verse" id="V8">8&#160;</span>యేసు వారితో, <span class='wj'>“ఆయన్ని నేనే అని మీతో చెప్పాను. మీరు నా కోసమే చూస్తూ ఉంటే, మిగిలిన వారిని వెళ్ళిపోనివ్వండి”</span> అన్నాడు.  <span class="verse" id="V9">9&#160;</span> <span class='wj'>“నువ్వు నాకు ఇచ్చిన వారిలో ఏ ఒక్కరినీ నేను పోగొట్టుకోలేదు”</span> అనే ఆయన వాక్కు నెరవేరేలా ఆయన ఈ మాట అన్నాడు.  <span class="verse" id="V10">10&#160;</span>అప్పుడు సీమోను పేతురు, తన దగ్గర ఉన్న కత్తి దూసి, ప్రధాన యాజకుని సేవకుడి కుడి చెవి తెగ నరికాడు. ఆ సేవకుడి పేరు మల్కు.  <span class="verse" id="V11">11&#160;</span>యేసు పేతురుతో, <span class='wj'>“కత్తిని దాని ఒరలో పెట్టు, తండ్రి నాకు ఇచ్చిన గిన్నెలోది నేను తాగకుండా ఉంటానా?”</span> అన్నాడు. </div><div class='s'>ప్రధాన యాజకుని ముందు యేసు </div><div class='r'><a href='MAT26.htm#V1'>మత్తయి 26:57-68</a>; <a href='MRK14.htm#V1'>మార్కు 14:53-65</a>; <a href='LUK22.htm#V1'>లూకా 22:66-71</a> </div><div class='p'> <span class="verse" id="V12">12&#160;</span>అప్పుడు సైనికుల గుంపు, వారి అధిపతీ, యూదుల అధికారులు, యేసును పట్టుకుని బంధించారు.  <span class="verse" id="V13">13&#160;</span>మొదట ఆయనను అన్న దగ్గరికి తీసుకువెళ్ళారు. అతడు ఆ సంవత్సరం ప్రధాన యాజకునిగా ఉన్న కయపకు మామ.  <span class="verse" id="V14">14&#160;</span>ప్రజలందరి కోసం ఒక మనిషి చనిపోవడం అవశ్యం అని యూదులకు ఆలోచన చెప్పినవాడే ఈ కయప. </div><div class='s'>యేసు ఎవరో తెలియదని పేతురు నిరాకరణ </div><div class='r'><a href='MAT26.htm#V1'>మత్తయి 26:69-75</a>; <a href='MRK14.htm#V1'>మార్కు 14:66-72</a>; <a href='LUK22.htm#V1'>లూకా 22:54-62</a> </div><div class='p'> <span class="verse" id="V15">15&#160;</span>సీమోను పేతురూ, ఇంకొక శిష్యుడూ, యేసును దూరం నుంచి వెంబడించారు. ఆ శిష్యుడు ప్రధాన యాజకుడికి పరిచయం ఉన్నవాడు కాబట్టి అతడు ప్రధాన యాజకుని ఇంటి ముంగిటిలోకి యేసుతో కూడా వెళ్ళాడు.  <span class="verse" id="V16">16&#160;</span>కాని, పేతురు గుమ్మం దగ్గర బయటే నిలబడి ఉన్నాడు. అప్పుడు ప్రధాన యాజకుడికి పరిచయం ఉన్న శిష్యుడు బయటకు వచ్చి గుమ్మానికి కాపలా ఉన్న దాసీతో మాట్లాడి పేతురును లోపలికి తీసుకొచ్చాడు.  <span class="verse" id="V17">17&#160;</span>గుమ్మం దగ్గర కాపలా ఉన్న దాసి పేతురుతో, “నువ్వు ఆతని శిష్యుల్లో ఒకడివి కదూ?” అంది. అతడు, “కాదు” అన్నాడు.  <span class="verse" id="V18">18&#160;</span>చలిగా ఉన్న కారణంగా అక్కడ ఉన్న సేవకులు, అధికారులు చలి మంట వేసుకుని దాని చుట్టూ నిలుచుని చలి కాచుకొంటున్నారు. పేతురు కూడా వారితో నిలుచుని చలి కాచుకొంటున్నాడు. </div><div class='p'> <span class="verse" id="V19">19&#160;</span>ప్రధాన యాజకుడు ఆయన శిష్యుల గురించీ, ఆయన ఉపదేశం గురించీ యేసును అడిగాడు.  <span class="verse" id="V20">20&#160;</span>యేసు జవాబిస్తూ, <span class='wj'>“నేను బహిరంగంగానే ఈ లోకంతో మాట్లాడాను. నేను ఎప్పుడూ యూదులు సమావేశమయ్యే సమాజ మందిరాల్లో, దేవాలయంలో ఉపదేశం చేశాను. చాటుగా ఏమీ మాట్లాడలేదు.</span>  <span class="verse" id="V21">21&#160;</span> <span class='wj'>నువ్వు నన్ను ఎందుకు అడుగుతావు? నేనేం మాట్లాడానో, నా మాటలు విన్న వారిని అడుగు. నేను మాట్లాడిన సంగతులు ఈ ప్రజలకు తెలుసు”</span> అన్నాడు. </div><div class='p'> <span class="verse" id="V22">22&#160;</span>యేసు ఇలా అన్నప్పుడు, అక్కడ నిలుచుని ఉన్న అధికారుల్లో ఒకడు, యేసును తన అరచేతితో చెంప మీద కొట్టి, “ప్రధాన యాజకుడికి నువ్వు జవాబిచ్చే విధానం ఇదేనా?” అన్నాడు.  <span class="verse" id="V23">23&#160;</span>యేసు అతనికి జవాబిస్తూ, <span class='wj'>“నేను ఏదైనా తప్పు మాట్లాడి ఉంటే, ఆ తప్పు ఏమిటో చెప్పు. కాని, నేను సరిగానే చెప్పి ఉంటే, నన్ను ఎందుకు కొడతావు?”</span> అన్నాడు. </div><div class='p'> <span class="verse" id="V24">24&#160;</span>తరువాత అన్న బంధితుడైన యేసును ప్రధాన యాజకుడు కయప దగ్గరికి పంపాడు.  <span class="verse" id="V25">25&#160;</span>అప్పుడు సీమోను పేతురు నిలుచుని చలి కాచుకొంటూ ఉన్నాడు. అక్కడున్న వారు అతనితో, “నువ్వు కూడా అతని శిష్యుల్లో ఒకడివి కాదా?” అన్నారు. పేతురు ఒప్పుకోలేదు. “కాదు” అన్నాడు.  <span class="verse" id="V26">26&#160;</span>పేతురు ఎవరి చెవి నరికాడో వాడి బంధువు ప్రధాన యాజకుని సేవకుల్లో ఒకడు. వాడు పేతురుతో, “నువ్వు తోటలో ఆయనతో ఉండడం నేను చూడలేదా?” అన్నాడు.  <span class="verse" id="V27">27&#160;</span>పేతురు మళ్ళీ ఒప్పుకోలేదు. వెంటనే కోడి కూసింది. </div><div class='s'>పిలాతు ఎదుట యేసు </div><div class='r'><a href='MAT27.htm#V1'>మత్తయి 27:1-4</a>; <a href='MRK15.htm#V1'>మార్కు 15:1-5</a>; <a href='LUK23.htm#V1'>లూకా 23:1-7</a>, <a href='LUK23.htm#V1'>13</a>, <a href='LUK23.htm#V1'>16</a> </div><div class='p'> <span class="verse" id="V28">28&#160;</span>వారు యేసును కయప దగ్గరనుంచి రోమా రాజ్యాధికార భవనానికి తీసుకు వచ్చారు. అది తెల్లవారుతూ ఉన్న సమయం. పస్కా భోజనం తినడానికి ముందు మైల పడకుండా ఉండడానికి వారు ఆ రోమా రాజ్యాధికార భవనంలో ప్రవేశించలేదు.  <span class="verse" id="V29">29&#160;</span>కాబట్టి పిలాతు బయట ఉన్న వారి దగ్గరికి వచ్చి, “ఈ మనిషి మీద మీరు ఏ నేరం మోపుతున్నారు?” అన్నాడు. </div><div class='p'> <span class="verse" id="V30">30&#160;</span>వారు అతనితో, “ఇతను దుర్మార్గుడు కాకపోతే ఇతన్ని నీకు అప్పగించే వారం కాదు” అన్నారు.  <span class="verse" id="V31">31&#160;</span>అందుకు పిలాతు వారితో, “అతణ్ణి మీరే తీసుకుపోయి మీ ధర్మశాస్త్రం ప్రకారం తీర్పు తీర్చుకోండి” అన్నాడు. యూదులు, “ఎవరికైనా మరణశిక్ష విధించే అధికారం మాకు లేదు” అన్నారు.  <span class="verse" id="V32">32&#160;</span>తాను ఎలాంటి మరణం పొందుతాడో, దాని గురించి ఆయన ముందుగానే చెప్పిన మాట నెరవేరేలా వారు ఈ మాట పలికారు.  <span class="verse" id="V33">33&#160;</span>అప్పుడు పిలాతు మళ్ళీ రోమా రాజ్యాధికార భవనంలోకి వెళ్ళి, యేసును పిలిచి, ఆయనతో, “నువ్వు యూదులకు రాజువా?” అన్నాడు.  <span class="verse" id="V34">34&#160;</span>యేసు జవాబిస్తూ, <span class='wj'>“ఈ మాట నీ అంతట నువ్వే అంటున్నావా, లేక ఎవరైనా నా గురించి నీతో చెప్పారా?” అన్నాడు.</span>  <span class="verse" id="V35">35&#160;</span> <span class='wj'>అందుకు పిలాతు, “నేను యూదుణ్ణి కాదు. అవునా? నీ సొంత ప్రజలు, ముఖ్య యాజకులు, నిన్ను నాకు అప్పగించారు. నువ్వేం చేశావు?”</span> అని అడిగాడు. </div><div class='p'> <span class="verse" id="V36">36&#160;</span>యేసు, <span class='wj'>“నా రాజ్యం ఈ లోకానికి సంబంధించింది కాదు. నా రాజ్యం ఈ లోకానికి సంబంధించిందే అయితే, నేను యూదుల చేతిలో పడకుండా నా సేవకులు పోరాటం చేసేవాళ్ళే. నిజానికి నా రాజ్యం ఇక్కడిది కాదు”</span> అని జవాబిచ్చాడు.  <span class="verse" id="V37">37&#160;</span>అప్పుడు పిలాతు, “అయితే నువ్వు రాజువా??” అని యేసుతో అన్నాడు. యేసు, “నేను రాజునని నువ్వు అంటున్నావు. సత్యం గురించి సాక్ష్యం చెప్పడానికి నేను జన్మించాను. అందుకే నేను ఈ లోకంలోకి వచ్చాను. సత్యానికి సంబంధించిన వారందరూ నా మాట వింటారు” అని జవాబిచ్చాడు.  <span class="verse" id="V38">38&#160;</span>పిలాతు ఆయనతో, “సత్యం అంటే ఏమిటి?” అన్నాడు. </div><div class='s'>యేసుకు మరణ శిక్ష, బరబ్బా విడుదల </div><div class='r'><a href='MAT27.htm#V1'>మత్తయి 27:15-26</a>; <a href='MRK15.htm#V1'>మార్కు 15:6-15</a>; <a href='LUK23.htm#V1'>లూకా 23:18-25</a> </div><div class='p'>అతడు ఇలా అన్న తరువాత మళ్ళీ బయటకు వెళ్ళి యూదులతో, “ఈ మనిషిలో నాకు ఏ అపరాధం కనిపించ లేదు,  <span class="verse" id="V39">39&#160;</span>పస్కా సమయంలో నేను ఒకణ్ణి విడుదల చేసే ఆనవాయితీ ఉంది కదా? కాబట్టి యూదుల రాజును మీకు విడుదల చెయ్యమంటారా?” అన్నాడు.  <span class="verse" id="V40">40&#160;</span>అప్పుడు వారు మళ్ళీ పెద్దగా కేకలు పెడుతూ, “ఈ మనిషిని కాదు. బరబ్బాను విడుదల చెయ్యండి!” అన్నారు. బరబ్బా బందిపోటు దొంగ. </div><ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN17.htm'>&lt;</a></li>
<li><a href='JHN.htm'>18</a></li>
<li><a href='JHN19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
