<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 76</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA075.htm'>&lt;</a></li>
<li><a href='PSA.htm'>76</a></li>
<li><a href='PSA077.htm'>&gt;</a></li>
</ul>
<div class="main">
 
<div class='chapterlabel' id="V0"> 76</div><div class='d'>ప్రధాన సంగీతకారుని కోసం, తీగ వాయిద్యాలతో పాడేది. ఆసాపు కీర్తన, ఒక పాట. </div><div class='q'> <span class="verse" id="V1">1&#160;</span>యూదాలో దేవుడు తనను తెలియబరచుకున్నాడు. ఇశ్రాయేలులో ఆయన నామం ఘనమైనది. </div><div class='q'> <span class="verse" id="V2">2&#160;</span>షాలేంలో<a href="#FN1" class="notemark">*<span class="popup"> షాలేంలో యెరూషలేము</span></a> ఆయన నివాసం ఉంది, సీయోనులో ఆయన గృహం ఉంది. </div><div class='q'> <span class="verse" id="V3">3&#160;</span>అక్కడ ఆయన విల్లంబులు, డాలు, కత్తి మిగతా యుద్ధాయుధాలను విరిచి వేశాడు. </div><div class='qs'>సెలా. </div> <div class='q'> <span class="verse" id="V4">4&#160;</span>నువ్వు నీ శత్రువులను జయించి పర్వతాల నుంచి దిగి వస్తూ మెరిసిపోతున్నావు. నీ మహిమను ప్రదర్శిస్తున్నావు. </div><div class='q'> <span class="verse" id="V5">5&#160;</span>గుండె ధైర్యం గలవారు దోపిడికి గురి అయ్యారు. నిద్రపోయారు. శూరులంతా నిస్సహాయులయ్యారు. </div><div class='q'> <span class="verse" id="V6">6&#160;</span>యాకోబు దేవా, యుద్ధంలో నీ గద్దింపుకు గుర్రం, రౌతు కూడా మూర్ఛిల్లారు. </div><div class='q'> <span class="verse" id="V7">7&#160;</span>నీకు, నీకు మాత్రమే భయపడాలి. నువ్వు కోపపడితే నీ ఎదుట ఎవరు నిలుస్తారు? </div><div class='q'> <span class="verse" id="V8">8&#160;</span>నీ తీర్పు పరలోకం నుంచి వచ్చింది, భూమికి భయమేసింది, అది మౌనంగా ఉంది. </div><div class='q'> <span class="verse" id="V9">9&#160;</span>దేవా! నువ్వు తీర్పు ప్రకటించడానికి, దేశమంతటా అణగారిన వాళ్ళను కాపాడడానికి లేచావు. </div><div class='qs'>సెలా.</div> <div class='q'> <span class="verse" id="V10">10&#160;</span>కోపంతో వారిపై నీ తీర్పు ప్రజలు కచ్చితంగా నిన్ను స్తుతించేలా చేస్తుంది. నీ ఆగ్రహాన్ని నువ్వు పూర్తిగా వెల్లడిస్తావు. </div><div class='q'> <span class="verse" id="V11">11&#160;</span>మీ యెహోవా దేవునికి మొక్కుకుని వాటిని చెల్లించండి. ఆయన చుట్టూ ఉన్న వాళ్ళంతా భయభక్తులకు పాత్రుడైన ఆయనకు కానుకలు తీసుకు రండి. </div><div class='q'> <span class="verse" id="V12">12&#160;</span>అధికారుల పొగరును ఆయన అణచివేస్తాడు, భూరాజులు ఆయనకు భయపడతారు. </div><ul class='tnav'>
<li><a href='index.htm'>కీర్తనలు</a></li>
<li><a href='PSA075.htm'>&lt;</a></li>
<li><a href='PSA.htm'>76</a></li>
<li><a href='PSA077.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">76:2</a>
 <span class="fq">షాలేంలో </span><span class="ft">యెరూషలేము</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
