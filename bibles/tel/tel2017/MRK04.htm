<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మార్కు రాసిన సువార్త 4</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK03.htm'>&lt;</a></li>
<li><a href='MRK.htm'>4</a></li>
<li><a href='MRK05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>విత్తనాలు చల్లేవాడి ఉపమానం </div><div class='r'><a href='MAT13.htm#V1'>మత్తయి 13:1-23</a>; <a href='LUK08.htm#V1'>లూకా 8:4-15</a> </div><div class='p'> <span class="verse" id="V1">1&#160;</span>మరొకసారి ఆయన సముద్రం ఒడ్డున ఉపదేశించడం ప్రారంభించాడు. ఆయన చుట్టూ చాలా మంది ప్రజలు ఉండడం వల్ల, ఆయన ఒక పడవ ఎక్కి కూర్చున్నాడు. ప్రజలు ఒడ్డున ఉన్నారు. </div><div class='p'> <span class="verse" id="V2">2&#160;</span>ఆయన ఉదాహరణల సహాయంతో అనేక విషయాలు వారికి బోధించాడు. ఆయన వారితో ఇలా అన్నాడు.  <span class="verse" id="V3">3&#160;</span> <span class='wj'>“వినండి! ఒక రైతు విత్తనాలు చల్లడానికి వెళ్ళాడు.</span>  <span class="verse" id="V4">4&#160;</span> <span class='wj'>విత్తనాలు చల్లుతూ ఉండగా, కొన్ని దారి పక్కన పడ్డాయి, పక్షులు వచ్చి వాటిని తినేశాయి.</span> </div><div class='p'> <span class="verse" id="V5">5&#160;</span> <span class='wj'>మరికొన్ని విత్తనాలు, మట్టి ఎక్కువగా లేని రాతినేల మీద పడ్డాయి. అవి త్వరగానే మొలకెత్తాయి.</span>  <span class="verse" id="V6">6&#160;</span> <span class='wj'>కాని వాటి వేర్లు లోతుగా లేనందువల్ల సూర్యుడు రాగానే అవి ఆ వేడికి మాడిపోయాయి.</span> </div><div class='p'> <span class="verse" id="V7">7&#160;</span> <span class='wj'>ఇంకా కొన్ని విత్తనాలు ముళ్ళ తుప్పల్లో పడ్డాయి. ఆ ముళ్ళ తుప్పలు పెరిగి మొక్కలను అణచి వేయడం వల్ల అవి పంటకు రాలేదు.</span> </div><div class='p'> <span class="verse" id="V8">8&#160;</span> <span class='wj'>మిగిలిన విత్తనాలు మంచి సారవంతమైన నేలలో పడ్డాయి. అవి మొలకెత్తి, పెరిగి ముప్ఫై రెట్లు, అరవై రెట్లు, వంద రెట్లు పండి కోతకు వచ్చాయి.”</span>  <span class="verse" id="V9">9&#160;</span>యేసు ఇలా చెప్పి, <span class='wj'>“వినడానికి చెవులు ఉన్నవాడు వినుగాక”</span> అన్నాడు. </div><div class='p'> <span class="verse" id="V10">10&#160;</span>తరువాత ఆయన ఒంటరిగా ఉన్నప్పుడు ఆయన పన్నెండు మంది శిష్యులు, ఆయన సన్నిహితులు కొందరు ఆ ఉదాహరణల గురించి ఆయనను అడిగారు.  <span class="verse" id="V11">11&#160;</span>ఆయన వారితో, <span class='wj'>“దేవుని రాజ్యం గురించిన రహస్య సత్యం మీకు చెప్పాను. కాని బయటి వారికి ప్రతి విషయమూ ఉపమానాల రూపంలోనే లభిస్తుంది.</span>  <span class="verse" id="V12">12&#160;</span> <span class='wj'>ఎందుకంటే,</span> </div><div class='q'><span class='wj'>వారు చూస్తూనే ఉన్నా గ్రహించకుండా ఉండాలి.</span> </div><div class='q'><span class='wj'>వింటూ ఉన్నా అర్థం చేసుకోకుండా ఉండాలి.</span> </div><div class='q'><span class='wj'>లేకపోతే వారు దేవుని వైపు తిరిగి పాపక్షమాపణ పొందుతారేమో.”</span> </div><div class='s'>ఉపమానం వివరణ </div><div class='r'><a href='MAT13.htm#V1'>మత్తయి 13:18-23</a>; <a href='LUK08.htm#V1'>లూకా 8:11-15</a> </div><div class='p'> <span class="verse" id="V13">13&#160;</span>ఆయన వారితో ఇలా అన్నాడు, <span class='wj'>“ఈ ఉపమానం మీకు అర్థం కాలేదా? అయితే మిగతా ఉపమానాలు ఎలా అర్థం చేసుకుంటారు?</span>  <span class="verse" id="V14">14&#160;</span> <span class='wj'>విత్తనాలు చల్లేవాడు చల్లేది దేవుని వాక్కు.</span>  <span class="verse" id="V15">15&#160;</span> <span class='wj'>దారి పక్కన ఉన్నవారెవరంటే, వాక్కు వారిలో పడింది గాని, వారు విన్న వెంటనే సైతాను వచ్చి వారిలో పడిన వాక్కును తీసివేస్తాడు.</span> </div><div class='p'> <span class="verse" id="V16">16&#160;</span> <span class='wj'>అలాగే కొంతమంది రాతినేల లాంటి వారు. వీళ్ళు వాక్కును విని ఆనందంతో దాన్ని స్వీకరిస్తారు.</span>  <span class="verse" id="V17">17&#160;</span> <span class='wj'>కానీ వారిలో వాక్కు లోతుగా వేరు పారని కారణంగా కష్టం, హింస కలిగితే దాన్ని వదిలివేస్తారు.</span>  <span class="verse" id="V18">18&#160;</span> <span class='wj'>కొంతమంది ముళ్ళతుప్పలు మొలిచే నేల లాంటి వారు. దేవుని వాక్కు వింటారు.</span>  <span class="verse" id="V19">19&#160;</span> <span class='wj'>కాని, జీవితంలో కలిగే చింతలు, ధనం కలిగించే మోసం, ఇతర విషయాల పట్ల కోరికలు ఆ వాక్కును అణచివేసి ఫలించకుండా చేస్తాయి.</span> </div><div class='p'> <span class="verse" id="V20">20&#160;</span> <span class='wj'>మరి కొందరు సారవంతమైన నేలలాంటి వారు, వీళ్ళు దేవుని వాక్కు విని, అంగీకరించి కొందరు ముప్ఫై రెట్లు, కొందరు అరవై రెట్లు, కొందరు వంద రెట్లు ఫలిస్తారు.”</span> </div><div class='s'>దీపం ఉపమానం </div><div class='r'><a href='MAT05.htm#V1'>మత్తయి 5:15-16</a>; <a href='LUK08.htm#V1'>లూకా 8:16</a>; <a href='LUK11.htm#V1'>11:33</a> </div><div class='p'> <span class="verse" id="V21">21&#160;</span>ఆయన వారితో ఇంకా ఇలా అన్నాడు, <span class='wj'>“దీపాన్ని తెచ్చి బోర్లించిన పాత్ర కింద, లేక మంచం కింద ఉంచుతారా? దాన్ని దీపస్తంభం మీద ఉంచుతాం గదా!</span>  <span class="verse" id="V22">22&#160;</span> <span class='wj'>దాచి ఉంచినవన్నీ బహిర్గతమౌతాయి. అన్ని రహస్యాలూ బయట పడిపోతాయి.</span>  <span class="verse" id="V23">23&#160;</span> <span class='wj'>వినడానికి చెవులు గలవాడు వినుగాక.”</span> </div><div class='p'> <span class="verse" id="V24">24&#160;</span>యేసు వారితో ఇంకా ఇలా అన్నాడు, <span class='wj'>“నేను మీతో చెప్పేది జాగ్రత్తగా గమనించండి. మీరు ఏ కొలతలో కొలిచి ఇస్తారో అదే కొలతలో ఇంకా ఎక్కువగా కొలిచి దేవుడు మీకిస్తాడు.</span>  <span class="verse" id="V25">25&#160;</span> <span class='wj'>కలిగిన వారికి దేవుడు ఇంకా ఎక్కువగా ఇస్తాడు. లేని వారి దగ్గర నుండి ఉన్నది కూడా తీసివేస్తాడు.”</span> </div><div class='s'>లోలోపలి ఎదుగుదల </div><div class='p'> <span class="verse" id="V26">26&#160;</span>ఆయన మళ్ళీ ఇలా అన్నాడు, <span class='wj'>“దేవుని రాజ్యం ఒక మనిషి భూమి మీద విత్తనాలు చల్లినట్టు ఉంటుంది.</span>  <span class="verse" id="V27">27&#160;</span> <span class='wj'>ఆ వ్యక్తి నిద్ర పోతున్నా మెలకువగా ఉన్నా రాత్రి, పగలు అతనికి తెలియకుండానే ఆ విత్తనాలు మొలకెత్తి పెరుగుతూనే ఉంటాయి.</span>  <span class="verse" id="V28">28&#160;</span> <span class='wj'>ఎందుకంటే భూమి దానంతట అదే పండుతుంది. మొదట మొలక, ఆ తరువాత కంకి, ఆ కంకి నిండా గింజలు పుడతాయి.</span>  <span class="verse" id="V29">29&#160;</span> <span class='wj'>పంట పండినప్పుడు అతడు కోతకాలం వచ్చిందని వెంటనే కొడవలితో కోస్తాడు.”</span> </div><div class='s'>ఆవగింజ ఉపమానం </div><div class='r'><a href='MAT13.htm#V1'>మత్తయి 13:31</a>, <a href='MAT13.htm#V1'>32</a>; <a href='LUK13.htm#V1'>లూకా 13:18-19</a> </div><div class='p'> <span class="verse" id="V30">30&#160;</span>ఆయన మళ్ళీ ఈ విధంగా అన్నాడు. <span class='wj'>“దేవుని రాజ్యాన్ని దేనితో పోల్చగలం? ఏ ఉపమానం ఉపయోగించి దాన్ని వర్ణించగలం?</span>  <span class="verse" id="V31">31&#160;</span> <span class='wj'>అది ఆవగింజ లాంటిది. మనం భూమి మీద నాటే విత్తనాలన్నిటిలోకీ అది చిన్నది.</span>  <span class="verse" id="V32">32&#160;</span> <span class='wj'>కాని దాన్ని నాటిన తరువాత తోటలో ఉన్న అన్ని మొక్కల కన్నా అది పెద్దగా పెరుగుతుంది. దాని కొమ్మలు పెద్దగా ఎదుగుతాయి. పక్షులు దాని నీడలో గూడు కట్టుకుంటాయి.”</span> </div><div class='p'> <span class="verse" id="V33">33&#160;</span>యేసు ఇలాంటి ఉదాహరణలు ఎన్నో ఉపయోగించి, వారు అర్థం చేసుకోగలిగిన కొద్దీ వారికి ఉపదేశించాడు.  <span class="verse" id="V34">34&#160;</span>ఉపమానం లేకుండా వారికి ఏ ఉపదేశమూ చేయలేదు. తరువాత ఆయన తన శిష్యులతో ఒంటరిగా ఉన్నప్పుడు వారికి అన్నీ వివరించి చెప్పాడు. </div><div class='p'> <span class="verse" id="V35">35&#160;</span>ఆ రోజు సాయంత్రం ఆయన తన శిష్యులతో, <span class='wj'>“సరస్సు అవతలి ఒడ్డుకు వెళ్దాం పదండి”</span> అన్నాడు.  <span class="verse" id="V36">36&#160;</span>శిష్యులు జనసమూహాలను విడిచి యేసుతో పడవలో బయలుదేరారు. మరి కొన్ని పడవలు కూడా వారివెంట వచ్చాయి.  <span class="verse" id="V37">37&#160;</span>అప్పుడు పెద్ద తుఫాను వచ్చింది. అలలు లేచి పడవను నీళ్ళతో నింపేశాయి.  <span class="verse" id="V38">38&#160;</span>పడవ వెనుక భాగంలో యేసు తలకింద దిండు పెట్టుకుని నిద్రపోతూ ఉన్నాడు. శిష్యులు ఆయనను నిద్ర లేపి ఆయనతో, “బోధకా! మేము మునిగిపోతుంటే నీకేమీ పట్టదా?” అని అన్నారు.  <span class="verse" id="V39">39&#160;</span>ఆయన లేచి గాలిని, సముద్రాన్ని గద్దిస్తూ, <span class='wj'>“శాంతించు! ఆగిపో!”</span> అని ఆజ్ఞాపించాడు. వెంటనే గాలి ఆగిపోయింది. అంతా ప్రశాంతంగా మారింది. </div><div class='p'> <span class="verse" id="V40">40&#160;</span>అప్పుడాయన శిష్యులతో, <span class='wj'>“మీరెందుకు భయపడుతున్నారు? మీలో ఇంకా విశ్వాసం కలగలేదా?”</span> అని అన్నాడు.  <span class="verse" id="V41">41&#160;</span>వారికి చాలా భయమేసింది. ఒకరితో ఒకరు, “ఎవరీయన? గాలి, సముద్రం సహా ఈయన మాటకు లోబడుతున్నాయే!” అని చెప్పుకుని ఆశ్చర్యపడ్డారు. </div><ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK03.htm'>&lt;</a></li>
<li><a href='MRK.htm'>4</a></li>
<li><a href='MRK05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
