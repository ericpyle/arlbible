<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 2 సమూయేలు 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 సమూయేలు</a></li>
<li><a href='1SA31.htm'>&lt;</a></li>
<li><a href='2SA.htm'>1</a></li>
<li><a href='2SA02.htm'>&gt;</a></li>
</ul>
<div class="main">
<div class='mt'>2 సమూయేలు </div><div class='is'>గ్రంథకర్త </div><div class='ip'>ఇందులో గ్రంథకర్త పేరు కనిపించదు. సమూయేలు ప్రవక్త అప్పటికే చనిపోయాడు గనుక అతడు ఈ గ్రంథం రాసే అవకాశం లేదు. ఆరంభంలో రెండు సమూయేలు గ్రంథాలు ఒకటే పుస్తకం. సెప్టువజింటు అనువాదకులు దీన్నిరెండు పుస్తకాలుగా విడగొట్టారు. కాగా మొదటి గ్రంథం సౌలు మరణంతో ముగుస్తుండగా, రెండవది దావీదు పరిపాలనతో మొదలవుతున్నది. అంటే మొదట యూదా గోత్రానికి తరువాత ఇశ్రాయేల్ అంతటికీ అతడు రాజయ్యాడు. </div><div class='is'>రచనా కాలం, ప్రదేశం </div><div class='ip'>సుమారు క్రీ. పూ. 1010 - 965 </div><div class='ip'>బహుశా బబులోను చెర కాలం లో రాసి ఉండవచ్చు. </div><div class='is'>స్వీకర్త </div><div class='ip'>ఏదో ఒక రీతిలో ఈ పుస్తకాల ప్రథమ పాఠకులు దావీదు సొలొమోనుల పరిపాలన కాలంలో ఉన్న ఇశ్రాయేలీయుల. </div><div class='is'>ప్రయోజనం </div><div class='ip'>2 సమూయేలు గ్రంథం దావీదు రాజు పరిపాలన వర్ణన. దావీదు నిబంధన ఈ పుస్తకంలో ఈ చారిత్రిక అంశంగా కనిపిస్తున్నది. దావీదు యోరుషలేమును రాజకీయ, మత కేంద్రంగా చేశాడు (2 సమూ 5:6-12; 6:1-17). యెహోవా మాటలు (2 సమూ 7:4-16), దావీదు మాటలు (2 సమూ 23:1-7) ఇది దేవదత్తమైన సామ్రాజ్యమనే సత్యాన్ని నొక్కి చెబుతున్నాయి. మెస్సీయ వెయ్యేళ్ళ రాజరికం ప్రవచనాత్మకంగా ఎత్తి చూపటం జరిగింది. </div><div class='is'>ముఖ్యాంశం </div><div class='ip'>ఏకీకరణం </div><div class='iot'>విభాగాలు </div><div class='io'>1. దావీదు రాజ్య ప్రభావం — 1:1-10:19 </div><div class='io'>2. దావీదు రాజ్య అభ్యున్నతి — 11:1-20:26 </div><div class='io'>3. అనుబంధం — 21:1-24:25  
</div><div class='chapterlabel' id="V0"> 1</div><div class='s'>సౌలు మరణ వార్త దావీదు వినడం </div><div class='r'><a href='2SA01.htm#V1'>1:4-12</a>; <a href='1SA31.htm#V1'>1సమూ 31:1-13</a>; <a href='1CH10.htm#V1'>1దిన 10:1-12</a> </div><div class='p'> <span class="verse" id="V1">1&#160;</span>దావీదు అమాలేకీయులను చంపి తిరిగి వచ్చాడు. సౌలు చనిపోయిన తరువాత అతడు సిక్లగు ప్రాంతంలో రెండు రోజులు ఉన్నాడు.  <span class="verse" id="V2">2&#160;</span>మూడవ రోజు ఒకడు తన బట్టలు చింపుకుని, తల మీద బూడిద పోసుకుని సౌలు సైన్యం నుండి వచ్చాడు.  <span class="verse" id="V3">3&#160;</span>అతడు దావీదును చూసి నేలపై సాష్టాంగపడి నమస్కారం చేశాడు. అప్పుడు దావీదు “నువ్వు ఎక్కడ నుండి వచ్చావు?” అని అడిగాడు. అందుకు వాడు “ఇశ్రాయేలీయుల సైన్యంలో నుండి నేను తప్పించుకు వచ్చాను” అన్నాడు.  <span class="verse" id="V4">4&#160;</span>“జరిగిన సంగతులు నాతో చెప్పు” అని దావీదు అడిగాడు. అందుకు అతడు “సైనికులు యుద్ధంలో నిలవలేక పారిపోయారు. చాలా మంది గాయాలపాలై పడిపోయారు, చాలా మంది చనిపోయారు. సౌలూ అతని కొడుకు యోనాతానూ చనిపోయారు” అన్నాడు. </div><div class='p'> <span class="verse" id="V5">5&#160;</span>“సౌలు, అతని కొడుకు యోనాతాను చనిపోయారని నీకెలా తెలిసిందో నాకు వివరంగా చెప్పు” అని దావీదు అతణ్ణి అడిగాడు. ఆ యువకుడు ఇలా అన్నాడు,  <span class="verse" id="V6">6&#160;</span>“నేను అనుకోకుండా గిల్బోవ కొండకు వచ్చినప్పుడు సౌలు తన ఈటె మీద ఆనుకుని ఉన్నాడు.  <span class="verse" id="V7">7&#160;</span>రథాలు, రౌతులు అతనిని తరుముతూ పట్టుకోవడానికి సమీపించినప్పుడు అతడు వెనక్కి తిరిగి చూసి నన్ను పిలిచాడు. అందుకు నేను, ‘చిత్తం నా రాజా’ అన్నాను.  <span class="verse" id="V8">8&#160;</span>అతడు ‘నువ్వు ఎవరివి?’ అని నన్ను అడిగాడు. ‘నేను అమాలేకీయుణ్ణి’ అని చెప్పాను.  <span class="verse" id="V9">9&#160;</span>అతడు ‘నాలో కొన ప్రాణం ఉన్నందువల్ల నేను తీవ్రమైన యాతనలో ఉన్నాను. నా దగ్గరికి వచ్చి నన్ను చంపెయ్యి’ అని ఆజ్ఞాపించాడు. </div><div class='p'> <span class="verse" id="V10">10&#160;</span>అంత తీవ్రంగా గాయపడిన తరువాత అతడు ఇక బతకడని అనిపించి నేను అతని దగ్గర నిలబడి అతణ్ణి చంపివేశాను. అతని తల మీద ఉన్న కిరీటాన్ని, చేతి కంకణాలను తీసుకుని నా రాజువైన నీ దగ్గరికి వాటిని తెచ్చాను” అన్నాడు.  <span class="verse" id="V11">11&#160;</span>దావీదు ఆ వార్త విని తన బట్టలు చింపుకున్నాడు. అతని దగ్గర ఉన్నవారంతా అలాగే చేసి,  <span class="verse" id="V12">12&#160;</span>సౌలూ, యోనాతానూ యెహోవా ప్రజలూ ఇశ్రాయేలు వంశీకులూ యుద్ధంలో చనిపోయారని వారిని గూర్చి దుఃఖపడుతూ, ప్రలాపిస్తూ సాయంత్రం వరకూ ఉపవాసం ఉన్నారు. </div><div class='p'> <span class="verse" id="V13">13&#160;</span>తరువాత దావీదు “నువ్వు ఎక్కడి నుంచి వచ్చావు?” అని ఆ వార్త తెచ్చినవాణ్ణి అడిగాడు. వాడు “నేను ఇశ్రాయేలు దేశంలో నివసించే అమాలేకువాడైన ఒకడి కొడుకును” అన్నాడు.  <span class="verse" id="V14">14&#160;</span>అందుకు దావీదు “భయం లేకుండా యెహోవా అభిషేకించిన వాణ్ణి చంపడానికి అతని మీద నువ్వెందుకు చెయ్యి ఎత్తావు?” అని  <span class="verse" id="V15">15&#160;</span>తన మనిషి ఒకణ్ణి పిలిచి “వెళ్లి వాణ్ణి చంపు” అని చెప్పగా అతడు వాణ్ణి కొట్టి చంపాడు.  <span class="verse" id="V16">16&#160;</span>“యెహోవా అభిషేకించిన వాణ్ణి నేను చంపానని నువ్వు చెప్పావే, నీ నోటి మాటే నీకు సాక్ష్యం. కాబట్టి నీ ప్రాణానికి నువ్వే జవాబుదారివి” అని దావీదు ఆ మృత అమాలేకీయుడితో అన్నాడు. </div><div class='s'>సౌలు, యోనాతానుల మరణ వార్త గురించి దావీదు విలాపం </div><div class='p'> <span class="verse" id="V17">17&#160;</span>దావీదు సౌలును గూర్చి, అతని కొడుకు యోనాతానును గూర్చి భూస్థాపన విలాప గీతం ఒకటి పాడాడు.  <span class="verse" id="V18">18&#160;</span>యూదా వారంతా ఆ ధనుర్గీతం నేర్చుకోవాలని తన ప్రజలను ఆదేశించాడు. అది యాషారు గ్రంథంలో రాసి ఉంది. </div><div class='q'> <span class="verse" id="V19">19&#160;</span>ఇశ్రాయేలూ, నీకు మహిమ అంతా </div><div class='q'>నీ పర్వతాలపై మృతి చెందింది. </div><div class='q'>బలవంతులు ఎలా పడిపోయారో గదా! </div><div class='q'> <span class="verse" id="V20">20&#160;</span>ఫిలిష్తీయుల కుమార్తెలు సంతోషించకూడదు. </div><div class='q'>సున్నతి లేనివారి కుమార్తెలు పండగ చేసుకోకూడదు. </div><div class='q'>అందుకని ఈ సంగతి గాతులో తెలియనియ్యకండి. </div><div class='q'>అష్కెలోను వీధుల్లో ప్రకటన చేయకండి. </div><div class='p'> <span class="verse" id="V21">21&#160;</span>గిల్బోవ పర్వతాల్లారా, మీ మీద మంచైనా వర్షమైనా పడకపోవు గాక. </div><div class='q'>అర్పణకు పనికి వచ్చే ధాన్యం పండే చేలు లేకపోవు గాక. </div><div class='q'>పరాక్రమవంతుల డాలు అవమానం పాలయింది. </div><div class='q'>సౌలు డాలు తైలం చేత అభిషేకం పొందనిదైనట్టు అయిపోయింది. </div><div class='q'> <span class="verse" id="V22">22&#160;</span>హతుల రక్తం ఒలికించకుండా, </div><div class='q'>బలిష్టుల దేహాలనుండి </div><div class='q'>యోనాతాను విల్లు మడమ తిప్పలేదు. </div><div class='q'>ఎవరినీ హతమార్చకుండా సౌలు ఖడ్గం వట్టినే వెనుదిరగ లేదు. </div><div class='q'> <span class="verse" id="V23">23&#160;</span>సౌలూ యోనాతానూ తమ బతుకులో </div><div class='q'>ప్రేమ గలవారుగా, దయ గలవారుగా ఉన్నారు. </div><div class='q'>తమ చావులో సైతం వారు ఒకరికొకరికి వేరై ఉండలేదు. </div><div class='q'>వారు పక్షిరాజుల కంటే వేగం గలవారు. </div><div class='q'>సింహాలకంటే బలమైన వారు. </div><div class='q'> <span class="verse" id="V24">24&#160;</span>ఇశ్రాయేలీయుల కుమార్తెలూ, సౌలును గూర్చి ఏడవండి. </div><div class='q'>అతడు మీకు ఇష్టమైన ఎర్రని బట్టలు ధరింప జేశాడు. </div><div class='q'>మీకు బంగారు నగలు ఇచ్చాడు. </div><div class='q'> <span class="verse" id="V25">25&#160;</span>యుద్ధరంగంలో బలమైన మనుషులు పడిపోయారు. </div><div class='q'>నీ ఉన్నత స్థలాల్లో యోనాతానును చంపేశారు. </div><div class='q'> <span class="verse" id="V26">26&#160;</span>నా సోదరుడా, యోనాతానూ, </div><div class='q'>నువ్వు నాకు చాలా ప్రియమైన వాడివి. </div><div class='q'>నీ నిమిత్తం నేను తీవ్రంగా శోకిస్తున్నాను. </div><div class='q'>నాపై నీ ప్రేమ ఎంతో వింతైనది. </div><div class='q'>స్త్రీలు చూపించే ప్రేమ కంటే అది ఎక్కువైనది. </div><div class='q'> <span class="verse" id="V27">27&#160;</span>అయ్యయ్యో బలవంతులైన సైనికులు కూలిపోయారు. </div><div class='q'>యుద్ధ శూరులు నశించిపోయారు. </div><ul class='tnav'>
<li><a href='index.htm'>2 సమూయేలు</a></li>
<li><a href='1SA31.htm'>&lt;</a></li>
<li><a href='2SA.htm'>1</a></li>
<li><a href='2SA02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
