<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 జెకర్యా 8</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>జెకర్యా</a></li>
<li><a href='ZEC07.htm'>&lt;</a></li>
<li><a href='ZEC.htm'>8</a></li>
<li><a href='ZEC09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>యెరూషలేముకు పూర్వస్థితి దేవుడు అనుగ్రహిస్తాడు </div><div class='p'> <span class="verse" id="V1">1&#160;</span>సేనల ప్రభువు యెహోవా వాక్కు నాకు ప్రత్యక్షమై ఇలా చెప్పాడు.  <span class="verse" id="V2">2&#160;</span>సేనల ప్రభువు యెహోవా ఆజ్ఞ ఇచ్చేదేమిటంటే “తీవ్రమైన ఆసక్తితో నేను సీయోను విషయంలో రోషం వహించాను. రౌద్రుడినై దాని విషయం నేను పట్టించుకున్నాను.” </div><div class='p'> <span class="verse" id="V3">3&#160;</span>యెహోవా చెప్పేదేమిటంటే “నేను సీయోను దగ్గరికి మళ్ళీ వచ్చి, యెరూషలేములో నివాసం చేస్తాను. </div><div class='p'>సత్య పురమనీ, సేనల ప్రభువు యెహోవా కొండ అనీ, పరిశుద్ధ పర్వతమనీ దానికి పేర్లు పెడతారు. </div><div class='p'> <span class="verse" id="V4">4&#160;</span>సేనల ప్రభువు యెహోవా సెలవిచ్చేదేమంటే వృద్ధాప్యం వల్ల కర్ర పట్టుకుని, వృద్ధ స్త్రీపురుషులూ ఇంకా యెరూషలేము వీధుల్లో కూర్చుంటారు. </div><div class='p'> <span class="verse" id="V5">5&#160;</span>ఆ పట్టణం వీధులు ఆటలాడుకునే బాలబాలికలతో నిండి ఉంటాయి. </div><div class='p'> <span class="verse" id="V6">6&#160;</span>సేనల ప్రభువు యెహోవా చెప్పేదేమిటంటే ఆ దినాల్లో మిగిలి ఉన్న ప్రజలకు ఇది ఆశ్చర్యంగా ఉన్నా నాకు కూడా ఆశ్చర్యంగా ఉంటుందా? ఇదే యెహోవా వాక్కు. </div><div class='p'> <span class="verse" id="V7">7&#160;</span>సేనల ప్రభువు యెహోవా చెప్పేదేమిటంటే తూర్పు దేశంలో నుండి, పడమటి దేశంలో నుండి నేను నా ప్రజలను రప్పించి రక్షించి, </div><div class='p'> <span class="verse" id="V8">8&#160;</span>యెరూషలేములో నివసించడానికి వారిని తీసుకు వస్తాను. </div><div class='p'>వారు నా జనులుగా ఉంటారు., నేను వారికి దేవుడనై ఉంటాను. </div><div class='p'>ఇది నీతి సత్యాలను బట్టి జరుగుతుంది. </div><div class='p'> <span class="verse" id="V9">9&#160;</span>సేనల ప్రభువు యెహోవా చెప్పేదేమిటంటే సేనల ప్రభువు యెహోవా మందిరాన్ని కట్టడానికి దాని పునాది వేసిన దినాన ప్రవక్తల నోట పలకబడిన మాటలు ఈ కాలంలో వినే మీరంతా ధైర్యం తెచ్చుకోండి. </div><div class='p'> <span class="verse" id="V10">10&#160;</span>ఆ దినాలకు ముందు మనుష్యులకు కూలి దొరికేది కాదు. పశువుల పనికి బాడుగ దొరికేది కాదు. తన పనిమీద పోయే వాడికి శత్రుభయం చేత నెమ్మది ఉండేది కాదు. </div><div class='p'>ఎందుకంటే ఒకరి మీదికి ఒకరిని నేను ఉసి గొలిపాను. </div><div class='p'> <span class="verse" id="V11">11&#160;</span>అయితే పూర్వదినాల్లో నేను ఈ ప్రజల్లో శేషించిన వారికి విరోధినైనట్టు ఇప్పుడు విరోధిగా ఉండను. </div><div class='p'> <span class="verse" id="V12">12&#160;</span>సమాధాన సూచకమైన ద్రాక్ష చెట్లు కాపు కాస్తాయి. భూమి పంటలనిస్తుంది. ఆకాశం నుండి మంచు కురుస్తుంది. </div><div class='p'>ఈ ప్రజల్లో శేషించిన వారికి వీటన్నిటిని నేను ఆస్తిగా ఇస్తాను. ఇదే సేనల ప్రభువు యెహోవా వాక్కు. </div><div class='p'> <span class="verse" id="V13">13&#160;</span>యూదాప్రజలారా, ఇశ్రాయేలుప్రజలారా, మీరు అన్యప్రజల్లో ఏ విధంగా శాపానికి గురి అయి ఉన్నారో ఆలాగే మీరు ఆశీర్వాదానికి నోచుకునే వారుగా నేను మిమ్మల్ని రక్షిస్తాను. భయపడక ధైర్యం తెచ్చుకోండి. </div><div class='p'> <span class="verse" id="V14">14&#160;</span>సేనల ప్రభువు యెహోవా చెప్పేదేమిటంటే మీ పితరులు నాకు కోపం పుట్టించగా, </div><div class='p'>దయ తలచక నేను మీకు కీడు చేయనుద్దేశించినట్టు  <span class="verse" id="V15">15&#160;</span>ఈ కాలంలో యెరూషలేముకు, యూదావారికి మేలు చేయనుద్దేశిస్తున్నాను గనక భయపడకండి. </div><div class='p'> <span class="verse" id="V16">16&#160;</span>మీరు చేయవలసిన వేమిటంటే ప్రతివాడూ తన పొరుగు వాడితో సత్యమే మాటలాడాలి. </div><div class='p'>సత్యాన్ని బట్టి శాంతికరమైన న్యాయాన్నిబట్టి మీ గుమ్మాల్లో తీర్పు తీర్చాలి. </div><div class='p'> <span class="verse" id="V17">17&#160;</span>తన పొరుగువాని మీద ఎవరూ చెడు ఆలోచనలు పెట్టుకోకూడదు. </div><div class='p'>అబద్ధ ప్రమాణం చేయడానికి ఇష్టపడకూడదు. </div><div class='p'>ఇలాటివన్నీ నాకు అసహ్యం.” ఇదే యెహోవా వాక్కు. </div><div class='p'> <span class="verse" id="V18">18&#160;</span>సేనల ప్రభువు యెహోవా వాక్కు నాకు ప్రత్యక్షమై ఇలా చెప్పాడు. </div><div class='p'> <span class="verse" id="V19">19&#160;</span>“సేనల ప్రభువు యెహోవా ఆజ్ఞ ఇస్తున్నదేమిటంటే నాలుగవ నెల ఉపవాసం, ఐదవ నెల ఉపవాసం, ఏడవ నెల ఉపవాసం, పదవ నెల ఉపవాసం, </div><div class='p'>యూదా యింటివారికి సంతోషం ఉత్సాహం పుట్టించే మనోహరమైన పండగలౌతాయి. </div><div class='p'>కాబట్టి సత్యాన్ని, శాంతిసమాధానాలును ప్రేమించండి.” </div><div class='p'> <span class="verse" id="V20">20&#160;</span>సేనల ప్రభువు యెహోవా చెప్పేదేమిటంటే “జాతులు, అనేక పట్టణాల నివాసులు ఇంకా వస్తారు. </div><div class='p'> <span class="verse" id="V21">21&#160;</span>ఒక పట్టణంవారు మరొక పట్టణం వారి దగ్గరికి వచ్చి ‘ఆలస్యం లేకుండా యెహొవాను శాంతింప జేయడానికి, సేనల ప్రభువు యెహోవాను వెదకడానికి మనం పోదాం రండి’ అని చెప్పగా వారు ‘మేము కూడా వస్తాము’ అంటారు.” </div><div class='p'> <span class="verse" id="V22">22&#160;</span>అనేక జాతులు, బలం గల ప్రజలు యెరూషలేములో సేనల ప్రభువు యెహోవాను వెదకడానికి, యెహోవా అనుగ్రహం పొందడానికి వస్తారు. </div><div class='p'> <span class="verse" id="V23">23&#160;</span>సేనల ప్రభువు యెహోవా చెప్పేదేమిటంటే ఆ దినాల్లో వివిధ భాషలు మాట్లాడే అన్యప్రజల్లో పదేసిమంది ఒక యూదుడి చెంగు పట్టుకుని “దేవుడు మీకు తోడుగా ఉన్నాడనే సంగతి మాకు వినబడింది గనక మేము మీతో కూడా వస్తాము” అని చెబుతారు. </div><ul class='tnav'>
<li><a href='index.htm'>జెకర్యా</a></li>
<li><a href='ZEC07.htm'>&lt;</a></li>
<li><a href='ZEC.htm'>8</a></li>
<li><a href='ZEC09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
