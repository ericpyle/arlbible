<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఆదికాండం 25</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఆదికాండం</a></li>
<li><a href='GEN24.htm'>&lt;</a></li>
<li><a href='GEN.htm'>25</a></li>
<li><a href='GEN26.htm'>&gt;</a></li>
</ul>
<div class="main">
 
<div class='chapterlabel' id="V0"> 25</div><div class='s'>అబ్రాహాము ఇతర సంతతి </div><div class='r'><a href='1CH01.htm#V1'>1దిన 1:32-33</a> </div><div class='p'> <span class="verse" id="V1">1&#160;</span>అబ్రాహాము మళ్ళీ ఇంకో స్త్రీని పెళ్ళి చేసుకున్నాడు. ఆమె పేరు కెతూరా.  <span class="verse" id="V2">2&#160;</span>ఆమె ద్వారా అతనికి జిమ్రాను, యొక్షాను, మెదాను, మిద్యాను, ఇష్బాకు, షూవహు అనేవాళ్ళు పుట్టారు.  <span class="verse" id="V3">3&#160;</span>యొక్షాను షేబ, దెదానులకు జన్మనిచ్చాడు. అష్షూరీయులు, లెతూషీయులు, లెయుమీయులు అనే జాతులు ఈ దెదాను సంతానమే.  <span class="verse" id="V4">4&#160;</span>మిద్యాను కొడుకులు ఎవరంటే ఏయిఫా, ఏఫెరు, హనోకు, అబీదా, ఎల్దాయా అనేవాళ్ళు. </div><div class='p'> <span class="verse" id="V5">5&#160;</span>వీళ్ళందరూ కెతురా సంతానం. అబ్రాహాము తన సంపదనంతా ఇస్సాకుకు ఇచ్చేశాడు.  <span class="verse" id="V6">6&#160;</span>అబ్రాహాము తాను బ్రతికి ఉండగానే తన ఉంపుడుగత్తెల కొడుకులకు కానుకలిచ్చి తన కొడుకు ఇస్సాకు దగ్గర నుండి వారిని తూర్పు ప్రాంతాలకు పంపి వేశాడు. </div><div class='s'>అబ్రాహాము మరణం, సమాధి </div><div class='p'> <span class="verse" id="V7">7&#160;</span>అబ్రాహాము మొత్తం నూట డెబ్భై ఐదు సంవత్సరాలు జీవించాడు.  <span class="verse" id="V8">8&#160;</span>అబ్రాహాము సుదీర్ఘకాలం జీవించి నిండు వృద్ధాప్యంలో సంపూర్ణ జీవితం గడిపి చనిపోయి తన పితరులను చేరుకున్నాడు. </div><div class='p'> <span class="verse" id="V9">9&#160;</span>అతని కొడుకులు ఇస్సాకూ, ఇష్మాయేలూ కలసి మమ్రే ఎదురుగా ఉన్న మక్పేలా గుహలో అతణ్ణి పాతి పెట్టారు. అది హిత్తీయుడైన సోహరు కుమారుడు ఎఫ్రోనుకు చెందిన పొలంలో ఉంది.  <span class="verse" id="V10">10&#160;</span>అబ్రాహాము హేతు వారసుల దగ్గర కొన్న ఈ పొలంలోనే అబ్రాహామునూ అతని భార్య శారానూ పాతిపెట్టారు.  <span class="verse" id="V11">11&#160;</span>అబ్రాహాము చనిపోయిన తరువాత దేవుడు అతని కొడుకు ఇస్సాకును ఆశీర్వదించాడు. ఆ సమయంలో ఇస్సాకు బెయేర్‌ లహాయి రోయి దగ్గర నివాసమున్నాడు. </div><div class='s'>ఇష్మా యేలు వంశావళి </div><div class='p'> <span class="verse" id="V12">12&#160;</span>ఐగుప్తీయురాలూ శారా దాసీ అయిన హాగరు ద్వారా అబ్రాహాముకు పుట్టిన ఇష్మాయేలు వంశావళి ఇది. </div><div class='p'> <span class="verse" id="V13">13&#160;</span>ఇష్మాయేలు పెద్ద కొడుకు అయిన నేబాయోతూ, కేదారు, అద్బయేలూ, మిబ్శామూ,  <span class="verse" id="V14">14&#160;</span>మిష్మా, దూమానమశ్శా,  <span class="verse" id="V15">15&#160;</span>హదరూ, తేమా, యెతూరూ, నాపీషూ, కెదెమా.  <span class="verse" id="V16">16&#160;</span>ఇష్మాయేలు కొడుకులు వీరే. వారి వారి గ్రామాల ప్రకారమూ, కోటల ప్రకారమూ వంశావళుల ప్రకారమూ వాళ్ళ పేర్లు ఇవి. వీళ్ళు తమ తమ వంశాల ప్రకారం పన్నెండు మంది రాజులు. </div><div class='p'> <span class="verse" id="V17">17&#160;</span>ఇష్మాయేలు నూట ముప్ఫై ఏడు సంవత్సరాలు జీవించాడు. ఆ తరువాత అతడు ప్రాణం విడిచాడు. తన పితరులను చేరుకున్నాడు.  <span class="verse" id="V18">18&#160;</span>వీళ్ళు అష్షూరుకు వెళ్ళే దారిలో హవీలా నుండి ఐగుప్తుకు సమీపంగా ఉన్న షూరు వరకూ నివసిస్తుండే వాళ్ళు. వీళ్ళు ఒకరి పట్ల మరొకరు <a href="#FN1" class="notemark">*<span class="popup"> తూర్పు దిక్కున</span></a>విరోధంగా జీవించేవారు. </div><div class='p'> <span class="verse" id="V19">19&#160;</span>అబ్రాహాము కొడుకు ఇస్సాకును గూర్చిన సంగతులు ఇవి. అబ్రాహాము ఇస్సాకుకు తండ్రి.  <span class="verse" id="V20">20&#160;</span>ఇస్సాకు పద్దనరాములో నివసించే సిరియా వాడైన బెతూయేలు కూతురూ సిరియావాడైన లాబాను సోదరీ అయిన రిబ్కాను పెళ్ళి చేసుకున్నాడు. అప్పటికి అతని వయస్సు నలభై సంవత్సరాలు. </div><div class='s'>ఏశావు, యాకోబుల జననం </div><div class='p'> <span class="verse" id="V21">21&#160;</span>ఇస్సాకు భార్యకి పిల్లలు కలుగలేదు. అందుకని ఇస్సాకు ఆమె విషయం యెహోవాను వేడుకున్నాడు. యెహోవా అతని ప్రార్థన విన్నాడు. ఆ ప్రార్థనకు జవాబిచ్చాడు. ఫలితంగా అతని భార్య రిబ్కా గర్భవతి అయింది.  <span class="verse" id="V22">22&#160;</span>ఆమె గర్భంలో ఇద్దరు పసికందులు ఉన్నారు. వాళ్ళిద్దరూ గర్భంలోనే పోరాడుకుంటున్నారు. కాబట్టి ఆమె “నాకెందుకిలా జరుగుతోంది. ఇలా అయితే నేను బతకడం ఎందుకు?” అనుకుని ఈ విషయమై యెహోవాను ప్రశ్నించింది. </div><div class='p'> <span class="verse" id="V23">23&#160;</span>అప్పుడు యెహోవా ఆమెతో ఇలా చెప్పాడు. </div><div class='q'>“రెండు జాతులు నీ గర్భంలో ఉన్నాయి. </div><div class='p'>రెండు గోత్రాలు నీ గర్భంలో నుండే వేరుగా వస్తాయి. </div><div class='p'>ఒక జాతి కంటే ఒక జాతి బలంగా ఉంటుంది. </div><div class='p'>పెద్దవాడు చిన్నవాడికి దాసుడవుతాడు.” </div><div class='p'> <span class="verse" id="V24">24&#160;</span>ఆమెకు నెలలు నిండి ప్రసవించే సమయం వచ్చినప్పుడు ఆమె గర్భంలో కవలలు ఉన్నారు.  <span class="verse" id="V25">25&#160;</span>మొదటివాడు ఎర్రగా పుట్టాడు. ఎర్రటి వస్త్రంలా ఒళ్ళంతా జుట్టు ఉంది. కాబట్టి అతనికి <a href="#FN2" class="notemark">†<span class="popup"> అంటే ఒళ్లంతా వెంట్రుకలు గల వాడు.</span></a>ఏశావు అనే పేరు పెట్టారు.  <span class="verse" id="V26">26&#160;</span>తరువాత అతని తమ్ముడు బయటకు వచ్చాడు. ఇతడు ఏశావు మడిమను చేత్తో పట్టుకుని వచ్చాడు. అతనికి యాకోబు అనే పేరు పెట్టారు. వాళ్ళిద్దరూ పుట్టినప్పుడు ఇస్సాకుకు అరవై ఏళ్ళు. </div><div class='s'>ఏశావు తన జేష్టత్వం హక్కు వదులుకోవడం </div><div class='p'> <span class="verse" id="V27">27&#160;</span>ఆ పిల్లలిద్దరూ పెద్దవాళ్ళయ్యారు. వారిలో ఏశావు జంతువులను వేటాడడంలో నైపుణ్యం సాధించాడు. అరణ్యవాసిగా తిరిగేవాడు. కానీ యాకోబు నెమ్మదస్తుడు. గుడారంలోనే ఉండేవాడు.  <span class="verse" id="V28">28&#160;</span>ఇస్సాకు ఏశావును ప్రేమించాడు. ఎందుకంటే ఏశావు వేటాడి తెచ్చిన జంతు మాంసాన్ని అతడు ఇష్టపడి తింటూ ఉండేవాడు. రిబ్కాకు అయితే యాకోబు అంటే ఇష్టం. </div><div class='p'> <span class="verse" id="V29">29&#160;</span>యాకోబు కూరలతో వంట చేస్తూ ఉన్న సమయంలో ఏశావు చాలా అలసిపోయి పొలం నుండి ఇంటికి వచ్చాడు.  <span class="verse" id="V30">30&#160;</span>ఏశావు యాకోబును “దయచేసి ఎర్రగా ఉన్న ఆ వంటకాన్ని నాకు తినడానికివ్వు. నేను చాలా అలసి పోయాను” అని అడిగాడు. అందుకే అతనికి <a href="#FN3" class="notemark">‡<span class="popup"> అంటే ఎర్రని</span></a>ఏదోము అనే పేరు వచ్చింది. </div><div class='p'> <span class="verse" id="V31">31&#160;</span>అందుకు యాకోబు “ముందు పెద్దవాడుగా నీ జన్మ హక్కుని నాకు ఇచ్చెయ్యి” అన్నాడు.  <span class="verse" id="V32">32&#160;</span>అప్పుడు ఏశావు “చూడు, నేను ఆకలితో చావబోతున్నాను. ఈ జన్మహక్కు నాకెందుకు?” అన్నాడు.  <span class="verse" id="V33">33&#160;</span>యాకోబు “ముందు ప్రమాణం చెయ్యి” అన్నాడు. ఏశావు యాకోబుతో ప్రమాణం చేసి తన జన్మ హక్కుని అతనికి ఆ విధంగా అమ్మి వేశాడు.  <span class="verse" id="V34">34&#160;</span>యాకోబు తన దగ్గర ఉన్న రొట్టె, చిక్కుడు కాయల కూర ఏశావుకు ఇచ్చాడు. ఏశావు రొట్టే, కూరా తిని, తాగి అక్కడ నుండి తన దారిన వెళ్లి పోయాడు. ఆ విధంగా ఏశావు తన జ్యేష్ఠత్వపు జన్మ హక్కుని తిరస్కారంగా ఎంచాడు. </div><ul class='tnav'>
<li><a href='index.htm'>ఆదికాండం</a></li>
<li><a href='GEN24.htm'>&lt;</a></li>
<li><a href='GEN.htm'>25</a></li>
<li><a href='GEN26.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V18">25:18</a>
 <span class="ft">తూర్పు దిక్కున</span></p>
<p class="f" id="FN2"><span class="notemark">†</span><a class="notebackref" href="#V25">25:25</a>
 <span class="ft">అంటే ఒళ్లంతా వెంట్రుకలు గల వాడు.</span></p>
<p class="f" id="FN3"><span class="notemark">‡</span><a class="notebackref" href="#V30">25:30</a>
 <span class="ft">అంటే ఎర్రని</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
