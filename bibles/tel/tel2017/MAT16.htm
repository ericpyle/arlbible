<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మత్తయి రాసిన సువార్త 16</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT15.htm'>&lt;</a></li>
<li><a href='MAT.htm'>16</a></li>
<li><a href='MAT17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='s'>అంధ మత నాయకులను యేసు విమర్శించడం </div><div class='r'><a href='MRK08.htm#V1'>మార్కు 8:1-12</a> </div><div class='p'> <span class="verse" id="V1">1&#160;</span>అప్పుడు పరిసయ్యులు, సద్దూకయ్యులు వచ్చి ఆయనను పరీక్షించడానికి తమ కోసం పరలోకం నుండి ఒక అద్భుతం చెయ్యమని అడిగారు.  <span class="verse" id="V2">2&#160;</span>ఆయన వారితో ఇలా అన్నాడు, <span class='wj'>“సాయంకాలం ఆకాశం ఎర్రగా ఉంది కాబట్టి వర్షం కురవదనీ,</span>  <span class="verse" id="V3">3&#160;</span> <span class='wj'>అదే ఆకాశం ఉదయం ఎర్రగా, మబ్బులతో ఉంది కాబట్టి గాలివాన వస్తుందనీ మీరు చెబుతారు కదా. ఆకాశంలోని సూచనలు మీకు తెలుసు గాని ఈ కాలాల సూచనలు మాత్రం గుర్తించలేరు.</span> </div><div class='p'> <span class="verse" id="V4">4&#160;</span> <span class='wj'>సూచక క్రియలు అడిగే ఈ తరం దుష్టత్వంతో, వ్యభిచారంతో నిండి ఉంది. యోనా ప్రవక్త గురించినది తప్ప మరే సూచనా ఈ తరానికి ఇవ్వడం జరగదు.”</span> ఆ వెంటనే ఆయన వారిని విడిచి వెళ్ళిపోయాడు. </div><div class='p'> <span class="verse" id="V5">5&#160;</span>అవతలి ఒడ్డుకు చేరినప్పుడు ఆయన శిష్యులు రొట్టెలు తెచ్చుకోవడం మర్చిపోయారు.  <span class="verse" id="V6">6&#160;</span>అప్పుడు యేసు, <span class='wj'>“పరిసయ్యులు, సద్దూకయ్యులు అనే పొంగజేసే పిండిని గురించి జాగ్రత్త పడండి”</span> అని వారితో అన్నాడు.  <span class="verse" id="V7">7&#160;</span>అయితే శిష్యులు “మనం రొట్టెలు తేకపోవడం చేత ఇలా అన్నాడు” అని తమలో తాము చర్చించుకున్నారు.  <span class="verse" id="V8">8&#160;</span>యేసుకు అది తెలిసి, <span class='wj'>“అల్పవిశ్వాసులారా, మీరు రొట్టెలు తీసుకు రాని విషయం గురించి ఎందుకు ఆలోచిస్తున్నారు?</span> </div><div class='s'>పొంగజేసే పదార్ధం వివరణ </div><div class='r'>మార్కు 13-21 </div><div class='p'> <span class="verse" id="V9">9&#160;</span> <span class='wj'>“మీరింకా గ్రహించలేదా? ఐదు రొట్టెలు ఐదు వేలమంది తిన్న తరువాత ఎన్ని పెద్ద గంపలు ఎత్తారో,</span>  <span class="verse" id="V10">10&#160;</span> <span class='wj'>ఏడు రొట్టెలు నాలుగు వేలమంది తిన్న తరువాత ఎన్ని పెద్ద గంపలు ఎత్తారో అవేమీ మీకు గుర్తు లేదా?</span>  <span class="verse" id="V11">11&#160;</span> <span class='wj'>నేను మీతో మాట్లాడింది రొట్టెలను గురించి కాదని ఎందుకు గ్రహించరు? పరిసయ్యులు, సద్దూకయ్యులు అనే పొంగజేసేపిండిని గురించి జాగ్రత్త పడండి”</span> అని వారితో చెప్పాడు.  <span class="verse" id="V12">12&#160;</span>అప్పుడు రొట్టెల్లో వాడే పొంగజేసే పదార్థాన్ని గురించి కాక పరిసయ్యులు, సద్దూకయ్యులు చేసే బోధ విషయంలో జాగ్రత్తపడమని ఆయన తమతో చెప్పాడని శిష్యులు గ్రహించారు. </div><div class='s'>పేతురు విశ్వాస ప్రకటన </div><div class='r'><a href='MRK08.htm#V1'>మార్కు 8:27-30</a>; <a href='LUK09.htm#V1'>లూకా 9:18-21</a>; <a href='JHN06.htm#V1'>యోహా 6:68-69</a> </div><div class='p'> <span class="verse" id="V13">13&#160;</span>యేసు కైసరయ ఫిలిప్పీ ప్రాంతాలకు వచ్చినపుడు తన శిష్యులను ఇలా అడిగాడు, <span class='wj'>“మనుష్య కుమారుడు ఎవరని ప్రజలు మాట్లాడుకుంటున్నారు?”</span>  <span class="verse" id="V14">14&#160;</span>వారు, “కొందరేమో నీవు బాప్తిసమిచ్చే యోహానువనీ, మరి కొందరు ఏలీయావనీ, కొందరు యిర్మీయావనీ, లేక ఎవరో ఒక ప్రవక్తవనీ అనుకొంటున్నారు” అన్నారు.  <span class="verse" id="V15">15&#160;</span> <span class='wj'>“అయితే మీరు నేనెవరినని భావిస్తున్నారు?”</span> అని వారిని అడిగాడు.  <span class="verse" id="V16">16&#160;</span>వెంటనే సీమోను పేతురు, “నీవు అభిషిక్తుడివి! సజీవుడైన దేవుని కుమారుడివి!” అని చెప్పాడు. </div><div class='s'>‘సంఘము’ మొట్టమొదటి ప్రస్తావన </div><div class='p'> <span class="verse" id="V17">17&#160;</span>అందుకు యేసు అతనితో ఇలా అన్నాడు, <span class='wj'>“యోనా కుమారా, సీమోనూ, నీవు ధన్యుడివి. ఎందుకంటే ఈ సత్యం నీకు వెల్లడి చేసింది పరలోకంలోని నా తండ్రే గాని మానవ మాత్రులు కాదు.</span>  <span class="verse" id="V18">18&#160;</span> <span class='wj'>ఇంకో విషయం, నీవు పేతురువి. ఈ బండమీద నా సంఘాన్ని నిర్మిస్తాను. పాతాళ లోకపు ద్వారాలు దాన్ని ఎదిరించి నిలబడలేవు.</span>  <span class="verse" id="V19">19&#160;</span> <span class='wj'>పరలోక రాజ్యపు తాళాలు నీకిస్తాను. నీవు భూమి మీద దేనిని బంధిస్తావో దాన్ని పరలోకంలో బంధించడం, దేనిని విడిపిస్తావో దాన్ని పరలోకంలో విడిపించడం జరుగుతుంది.”</span>  <span class="verse" id="V20">20&#160;</span>అప్పుడు తానే క్రీస్తు అని ఎవరికీ చెప్పవద్దని యేసు తన శిష్యులకు గట్టిగా ఆజ్ఞాపించాడు. </div><div class='s'>క్రీస్తు తన మరణ పునరుత్థానాలను ముందుగా చెప్పడం </div><div class='r'><a href='MRK08.htm#V1'>మార్కు 8:31-38</a>; <a href='LUK09.htm#V1'>లూకా 9:22-27</a> </div><div class='p'> <span class="verse" id="V21">21&#160;</span>అప్పటినుంచి యేసు తాను యెరూషలేము వెళ్ళి అక్కడి పెద్దల, ప్రధాన యాజకుల, ధర్మశాస్త్ర పండితుల చేతుల్లో అనేక హింసలు పొంది, చనిపోయి, మూడవ రోజు తిరిగి సజీవంగా లేవడం తప్పనిసరి అని తన శిష్యులతో చెప్పడం మొదలుపెట్టాడు.  <span class="verse" id="V22">22&#160;</span>అప్పుడు పేతురు ఆయన్ని ఒక పక్కకి తీసుకు పోయి, “ప్రభూ, అది నీకు దూరమవుతుంది, నీకలా ఎప్పటికీ జరగదు” అని గద్దింపుగా అన్నాడు.  <span class="verse" id="V23">23&#160;</span>అయితే యేసు పేతురు వైపు తిరిగి, <span class='wj'>“సాతానూ, నా వెనక్కి పో! నువ్వు నాకు దారిలో అడ్డుబండగా ఉన్నావు. నీవు దేవుని సంగతులపై కాక మనుషుల సంగతుల పైనే మనసు పెడుతున్నావు”</span> అన్నాడు. </div><div class='p'> <span class="verse" id="V24">24&#160;</span>అప్పుడు యేసు తన శిష్యులతో, <span class='wj'>“ఎవరైనా నాతో కలిసి నడవాలనుకుంటే, వాడు తనను తాను తిరస్కరించుకుని, తన సిలువను మోసుకుంటూ రావాలి.</span>  <span class="verse" id="V25">25&#160;</span> <span class='wj'>తన ప్రాణాన్ని కాపాడుకోవాలని చూసేవాడు దాన్ని పోగొట్టుకుంటాడు. నా కోసం తన ప్రాణాన్ని కోల్పోయేవాడు దాన్ని దక్కించుకుంటాడు.</span>  <span class="verse" id="V26">26&#160;</span> <span class='wj'>ఒక మనిషి ఈ ప్రపంచమంతా సంపాదించుకుని తన ప్రాణాన్ని కోల్పోతే అతనికేం లాభం? తన ప్రాణానికి బదులుగా మనిషి దేనిని ఇవ్వగలడు?</span> </div><div class='p'> <span class="verse" id="V27">27&#160;</span> <span class='wj'>మనుష్య కుమారుడు తన తండ్రి మహిమతో దూతలను తోడుకుని వస్తాడు. అప్పుడు ఆయన ప్రతి వ్యక్తికీ వాడు చేసిన పనుల ప్రకారం ప్రతిఫలం ఇస్తాడు.</span>  <span class="verse" id="V28">28&#160;</span> <span class='wj'>నేను మీతో కచ్చితంగా చెబుతున్నదేమంటే, ఇక్కడ నిలబడి ఉన్నవారిలో కొంతమంది మనుష్య కుమారుడు తన రాజ్యంతో రావడం చూసేవరకూ మరణించరు” అని చెప్పాడు.</span> </div><ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT15.htm'>&lt;</a></li>
<li><a href='MAT.htm'>16</a></li>
<li><a href='MAT17.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
