<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 జెఫన్యా 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>జెఫన్యా</a></li>
<li><a href='HAB03.htm'>&lt;</a></li>
<li><a href='ZEP.htm'>1</a></li>
<li><a href='ZEP02.htm'>&gt;</a></li>
</ul>
<div class="main">
<div class='mt'>జెఫన్యా </div><div class='is'>గ్రంథకర్త </div><div class='ip'>1:1 లో గ్రంథకర్త తనను “హిజ్కియాకు పుట్టిన అమర్యా కుమారుడగు గెదల్యాకు జననమైన కూషి కుమారుడగు జెఫన్యా” అని తనను పరిచయం చేసుకుంటున్నాడు. జెఫన్యా అంటే దేవుని భద్రత కింద ఉన్నవాడు. యిర్మీయాలో ఇతడు యాజకుడుగా కనిపిస్తున్నాడు (21:1; 29:25, 29; 37:3; 52:24). అయితే పైన చెప్పిన జెఫన్యాకు ఇతనికీ సంబంధం లేకపోవచ్చు. జెఫన్యా రాజవంశానికి చెందిన వాడనే వాదం కూడా ఉంది. యెషయా మీకాల తరువాత యూదాపై తాను చెప్పిన ప్రవచనాలను గ్రంథస్థం చేసిన మొదటి ప్రవక్త జెఫన్యాయే. </div><div class='is'>రచనా కాలం, ప్రదేశం </div><div class='ip'>సుమారు క్రీ. పూ. 641 - 620 </div><div class='ip'>యూదా రాజు యెషయా కాలంలో జెఫన్యా ప్రవచించాడని గ్రంథం తెలియజేస్తున్నది (1:1). </div><div class='is'>స్వీకర్త </div><div class='ip'>దక్షిణ యూదా రాజ్యప్రజలు. అంతటా దేవుని ప్రజలందరికీ. </div><div class='is'>ప్రయోజనం </div><div class='ip'>జెఫన్యా తీర్పు, ప్రోత్సహం సందేశంలో మూడు ముఖ్య దైవ సిద్దాంతాలున్నాయి. దేవుడు అన్ని జాతుల మీదా సార్వభౌముడు. తీర్పు దినాన దుష్టులకు శిక్ష, న్యాయవంతులకు మెప్పు కలుగుతుంది. పశ్చాత్తాపపడి తనలో నమ్మకం ఉంచిన వారిని దేవుడు దీవిస్తాడు. </div><div class='is'>ముఖ్యాంశం </div><div class='ip'>యెహోవా దినం </div><div class='iot'>విభాగాలు </div><div class='io'>1. యెహోవా దినాన రానున్న వినాశనం — 1:1-18 </div><div class='io'>2. ఆశాభావం — 2:1-3 </div><div class='io'>3. జాతుల వినాశనం — 2:4-15 </div><div class='io'>4. యెరుషలేము వినాశనం — 3:1-7 </div><div class='io'>5. ఆశాభావం తిరిగి ఉదయించడం — 3:8-20  
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>యూదారాజు ఆమోను కుమారుడు యోషీయా దినాల్లో జెఫన్యాకు ప్రత్యక్షమైన యెహోవా వాక్కు. జెఫన్యా కూషీ కుమారుడు. కూషీ గెదల్యా కుమారుడు. గెదల్యా అమర్యా కుమారుడు. అమర్యా హిజ్కియా కుమారుడు. </div><div class='s'>యెరూషలేము పై పడబోయే తీర్పు </div><div class='p'> <span class="verse" id="V2">2&#160;</span>“ఏమీ వదలకుండా భూమి మీద ఉన్న సమస్తాన్నీ నేను ఊడ్చివేస్తాను. ఇదే యెహోవా వాక్కు. </div><div class='p'> <span class="verse" id="V3">3&#160;</span>మనుషులనేమి పశువులనేమి ఊడ్చివేస్తాను. </div><div class='p'>ఆకాశ పక్షులను, సముద్రంలో చేపలను నాశనం చేస్తాను. దుర్జనులను, వారి శిథిలాలను నేను ఊడ్చివేస్తాను. </div><div class='p'>భూమి మీద ఎవరూ లేకుండా మానవ జాతిని నిర్మూలం చేస్తాను.” ఇదే యెహోవా వాక్కు. </div><div class='s'>యూదా వారికి శిక్ష </div><div class='p'> <span class="verse" id="V4">4&#160;</span>“నా హస్తాన్ని యూదా వారి మీద యెరూషలేము నివాసులందరి మీద చాపి, </div><div class='p'>బయలు దేవుడి భక్తుల్లో శేషించిన వారిని, దానికి ప్రతిష్ఠితులైన వారిని, దాని అర్చకులను నిర్మూలం చేస్తాను. </div><div class='p'> <span class="verse" id="V5">5&#160;</span>మిద్దెల మీద ఎక్కి ఆకాశ సమూహాలకు మొక్కే వాళ్ళను, </div><div class='p'>యెహోవా పేరును బట్టి ఒట్టు పెట్టుకుంటూ, ఆయన్ని పూజిస్తూ మిల్కోము దేవుడి<a href="#FN1" class="notemark">*<span class="popup"> దేవుడి విగ్రహం</span></a> పేరు స్మరించే వారిని నాశనం చేస్తాను. </div><div class='p'> <span class="verse" id="V6">6&#160;</span>యెహోవాను అనుసరించకుండా ఆయన్ని విసర్జించి ఆయన దగ్గర విచారణ చేయని వారిని నేను నిర్మూలం చేస్తాను.” </div><div class='p'> <span class="verse" id="V7">7&#160;</span>యెహోవా దినం సమీపించింది. </div><div class='p'>ఆయన బలి సిద్ధపరిచాడు. </div><div class='p'>తాను పిలిచిన వారిని ఆయన ప్రతిష్ఠించాడు. </div><div class='p'>యెహోవా ప్రభువు సన్నిధిలో మౌనంగా ఉండండి. </div><div class='p'> <span class="verse" id="V8">8&#160;</span>“యెహోవాకు బలి అర్పించే దినాన అధిపతులను, </div><div class='p'>రాజకుమారులను విదేశీయుల్లాగా బట్టలు వేసుకునే వారందరినీ నేను శిక్షిస్తాను. </div><div class='p'> <span class="verse" id="V9">9&#160;</span>ఇళ్ళ గడపలు దాటి వచ్చి యజమాని ఇంటిని<a href="#FN2" class="notemark">†<span class="popup"> ఇంటిని విగ్రహాలు గుడి</span></a> మోసంతో బలాత్కారంతో నింపే వారిని ఆ దినాన నేను శిక్షిస్తాను.” </div><div class='p'> <span class="verse" id="V10">10&#160;</span>ఆ రోజున చేప ద్వారంలో రోదన ధ్వని, </div><div class='p'>పట్టణం దిగువ భాగంలో అంగలార్పు వినబడుతుంది. </div><div class='p'>కొండల దిక్కు నుండి గొప్ప నాశనం వస్తుంది. </div><div class='p'>ఇదే యెహోవా వాక్కు. </div><div class='p'> <span class="verse" id="V11">11&#160;</span>కనానీయులంతా నాశనమయ్యారు. </div><div class='p'>డబ్బు సమకూర్చుకున్న వారందరూ నిర్మూలమైపోయారు. కాబట్టి మక్తేషు లోయ నివాసులారా, విలపించండి. </div><div class='p'> <span class="verse" id="V12">12&#160;</span>ఆ రోజుల్లో నేను దీపాలు చేబూని యెరూషలేమును గాలిస్తాను. </div><div class='p'>పేరుకుపోయిన మడ్డి మీద నిలిచిన ద్రాక్షారసం లాంటివారై “యెహోవా మేలుగానీ కీడుగానీ చేసేవాడు కాడు” అని మనస్సులో అనుకొనే వారిని శిక్షిస్తాను. </div><div class='p'> <span class="verse" id="V13">13&#160;</span>వారి ఆస్తి దోపుడు సొమ్ముగా అవుతుంది. </div><div class='p'>వారి ఇళ్ళు పాడైపోతాయి. </div><div class='p'>వారు ఇళ్ళు కట్టుకుంటారు గాని వాటిలో కాపురముండరు. </div><div class='p'>ద్రాక్షతోటలు నాటుతారు గాని వాటి రసం తాగరు. </div><div class='s'>మహా ఉగ్రతా దినం </div><div class='p'> <span class="verse" id="V14">14&#160;</span>యెహోవా మహా దినం దగ్గర పడింది. </div><div class='p'>యెహోవా దినం సమీపంగా ఉంది. అతి శీఘ్రంగా వస్తూ ఉంది. </div><div class='p'>వినండి. యెహోవా దినం వచ్చేస్తోంది. </div><div class='p'>పరాక్రమశాలురు వెక్కిళ్ళు పెట్టి ఏడుస్తారు. </div><div class='p'> <span class="verse" id="V15">15&#160;</span>ఆ దినం ఉగ్రత దినం. బాధ, ఉపద్రవం మహానాశనం కమ్ముకు వచ్చే దినం. </div><div class='p'>అంధకారం, మసక కమ్మే రోజు. </div><div class='p'>మేఘాలు ముసిరి గాఢాంధకారం పొదిగే రోజు. </div><div class='p'> <span class="verse" id="V16">16&#160;</span>ఆ దినాన ప్రాకారాలున్న పట్టణాల దగ్గర, ఎత్తయిన గోపురాల దగ్గర, యుద్ధ ఘోష, భేరీనాదం వినబడుతాయి. </div><div class='p'> <span class="verse" id="V17">17&#160;</span>ప్రజలు యెహోవా దృష్టికి పాపం చేశారు గనక నేను వారి మీదికి ఉపద్రవం రప్పించబోతున్నాను. </div><div class='p'>వారు గుడ్డివారిలాగా నడుస్తారు. </div><div class='p'>వారి రక్తం దుమ్ములాగా ఒలికిపోతుంది. </div><div class='p'>వారి మాంసాన్ని పెంటలాగా పారేస్తారు. </div><div class='p'> <span class="verse" id="V18">18&#160;</span>యెహోవా ఉగ్రత దినాన వారి వెండి బంగారాలు వారిని తప్పించలేకపోతాయి. </div><div class='p'>రోషాగ్నిచేత భూమంతా దహనం అవుతుంది. </div><div class='p'>హఠాత్తుగా ఆయన భూనివాసులందరినీ సర్వ నాశనం చేయబోతున్నాడు. </div><ul class='tnav'>
<li><a href='index.htm'>జెఫన్యా</a></li>
<li><a href='HAB03.htm'>&lt;</a></li>
<li><a href='ZEP.htm'>1</a></li>
<li><a href='ZEP02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">1:5</a>
 <span class="fq">దేవుడి </span><span class="ft">విగ్రహం</span></p>
<p class="f" id="FN2"><span class="notemark">†</span><a class="notebackref" href="#V9">1:9</a>
 <span class="fq">ఇంటిని </span><span class="ft">విగ్రహాలు గుడి</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
