<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 72</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA071.htm'>&lt;</a></li>
<li><a href='PSA.htm'>72</a></li>
<li><a href='PSA073.htm'>&gt;</a></li>
</ul>
<div class="main">
 
<div class='chapterlabel' id="V0"> 72</div><div class='d'>సొలొమోను కీర్తన </div><div class='q'> <span class="verse" id="V1">1&#160;</span>దేవా, రాజుకు నీ న్యాయవిధులను, రాకుమారుడికి నీ నీతిని తెలియజెయ్యి. </div><div class='q'> <span class="verse" id="V2">2&#160;</span>అతడు నీతిని బట్టి నీ ప్రజలకు, న్యాయవిధులను బట్టి పేదవారికి న్యాయం తీరుస్తాడు గాక. </div><div class='q'> <span class="verse" id="V3">3&#160;</span>నీతిని బట్టి పర్వతాలు, కొండలు ప్రజలకు క్షేమం కలిగిస్తాయి గాక. </div><div class='q'> <span class="verse" id="V4">4&#160;</span>ప్రజల్లో పేదవారికి అతడు న్యాయం తీరుస్తాడు గాక. అక్కరలో ఉన్నవారి పిల్లలను రక్షించి, బాధపెట్టే వారిని నలగగొడతాడు గాక. </div><div class='q'> <span class="verse" id="V5">5&#160;</span>సూర్యచంద్రులు ఉన్నంత కాలం, తరతరాల్లో ప్రజలు నీలో భయభక్తులు చూపుతారు గాక. </div><div class='q'> <span class="verse" id="V6">6&#160;</span>కోసిన గడ్డిపై కురిసే వానలాగా, భూమిని తడిపే మంచి వర్షంలాగా అతడు దిగి వస్తాడు గాక. </div><div class='q'> <span class="verse" id="V7">7&#160;</span>అతని కాలంలో నీతిమంతులు వర్ధిల్లుతారు గాక. చంద్రుడు గతించే వరకూ క్షేమాభివృద్ధి ఉండు గాక. </div><div class='q'> <span class="verse" id="V8">8&#160;</span>సముద్రం నుండి సముద్రం వరకూ, యూఫ్రటీసు నది మొదలుకుని భూదిగంతాల వరకూ అతని ఆధిపత్యం వ్యాపిస్తుంది గాక. </div><div class='q'> <span class="verse" id="V9">9&#160;</span>ఎడారి ప్రజలు<a href="#FN1" class="notemark">*<span class="popup"> ఎడారి ప్రజలు అతని శత్రువులు </span></a> అతనికి లోబడతారు గాక. అతని శత్రువులు నేల మట్టి నాకుతారు గాక. </div><div class='q'> <span class="verse" id="V10">10&#160;</span>తర్షీషు రాజులు, ద్వీపాల రాజులు కప్పం చెల్లిస్తారు గాక. షేబ రాజులు, సెబా రాజులు కానుకలు తీసుకు వస్తారు గాక. </div><div class='q'> <span class="verse" id="V11">11&#160;</span>రాజులందరూ అతని ఎదుట సాగిలపడతారు గాక. అన్యజనాలు అతనికి సేవ చేస్తారు గాక. </div><div class='q'> <span class="verse" id="V12">12&#160;</span>ఎందుకంటే అక్కరలో ఉన్నవారు మొర పెట్టినప్పుడు అతడు వారికి సహాయం చేస్తాడు. సహాయం దొరకని పేదలను అతడు విడిపిస్తాడు. </div><div class='q'> <span class="verse" id="V13">13&#160;</span>నిరుపేదల పట్లా అక్కరలో ఉన్నవారి పట్లా అతడు జాలి చూపుతాడు. పేదల ప్రాణాలను అతడు రక్షిస్తాడు. </div><div class='q'> <span class="verse" id="V14">14&#160;</span>బలాత్కారం నుండీ హింస నుండీ అతడు వారి ప్రాణాన్ని విమోచిస్తాడు. వారి ప్రాణం<a href="#FN2" class="notemark">†<span class="popup"> ప్రాణం రక్తం</span></a> అతని దృష్టికి విలువైనది. </div><div class='q'> <span class="verse" id="V15">15&#160;</span>రాజు చిరంజీవి అవుతాడు గాక. షేబ బంగారం అతనికి ఇస్తారు గాక. అతని క్షేమం కోసం ప్రజలు ఎప్పుడూ ప్రార్థన చేస్తారు గాక. దేవుడు రోజంతా అతణ్ణి దీవిస్తాడు గాక. </div><div class='q'> <span class="verse" id="V16">16&#160;</span>దేశంలో, పర్వత శిఖరాల మీదా ధాన్యం సమృద్ధిగా పండు గాక. వారి పంటలు గాలికి లెబానోను వృక్షాలలాగా ఊగుతూ ఉంటాయి గాక. పట్టణ ప్రజలు భూమి మీది పచ్చికలాగా వర్ధిల్లుతారు గాక. </div><div class='q'> <span class="verse" id="V17">17&#160;</span>రాజు నామం శాశ్వతంగా నిలుస్తుంది గాక. అతని పేరు సూర్యుడున్నంత కాలం నిలబడుతుంది గాక. అతనిని బట్టి ప్రజలు దీవెనలు పొందుతారు గాక. అన్యజనాలు అతడు ధన్యుడని చెప్పుకుంటారు గాక. </div><div class='q'> <span class="verse" id="V18">18&#160;</span>ఇశ్రాయేలు దేవుడైన యెహోవా స్తుతులు పొందుతాడు గాక. ఆయన ఒక్కడే ఆశ్చర్యకార్యాలు చేసేవాడు. </div><div class='q'> <span class="verse" id="V19">19&#160;</span>ఆయన మహిమగల నామం నిరంతరం స్తుతులు పొందుతుంది గాక. ఈ భూమి అంతా ఆయన మహిమతో నిండి ఉంటుంది గాక. ఆమేన్‌. ఆమేన్‌. </div><div class='q'> <span class="verse" id="V20">20&#160;</span>యెష్షయి కొడుకు దావీదు ప్రార్థనలు ముగిశాయి. </div><ul class='tnav'>
<li><a href='index.htm'>కీర్తనలు</a></li>
<li><a href='PSA071.htm'>&lt;</a></li>
<li><a href='PSA.htm'>72</a></li>
<li><a href='PSA073.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V9">72:9</a>
 <span class="fq">ఎడారి ప్రజలు </span><span class="ft">అతని శత్రువులు </span></p>
<p class="f" id="FN2"><span class="notemark">†</span><a class="notebackref" href="#V14">72:14</a>
 <span class="fq">ప్రాణం </span><span class="ft">రక్తం</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
