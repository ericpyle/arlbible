<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 104</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA103.htm'>&lt;</a></li>
<li><a href='PSA.htm'>104</a></li>
<li><a href='PSA105.htm'>&gt;</a></li>
</ul>
<div class="main">
 
<div class='chapterlabel' id="V0"> 104</div><div class='q'> <span class="verse" id="V1">1&#160;</span>నా ప్రాణమా, యెహోవాను సన్నుతించు. యెహోవా, నా దేవా, నీవు మహా ఘనత వహించిన వాడివి. నీవు మహాత్మ్యాన్ని, ప్రభావాన్ని ధరించుకున్నావు. </div><div class='q'> <span class="verse" id="V2">2&#160;</span>ఉత్తరీయం లాగా నీవు వెలుగును కప్పుకున్నావు. తెరను పరచినట్టు ఆకాశ విశాలాన్ని నీవు పరిచావు. </div><div class='q'> <span class="verse" id="V3">3&#160;</span>జలాల్లో ఆయన తన గదుల దూలాలు వేశాడు. మేఘాలను తనకు వాహనంగా చేసుకుని గాలి రెక్కలమీద ప్రయాణిస్తున్నాడు. </div><div class='q'> <span class="verse" id="V4">4&#160;</span>వాయువులను తనకు దూతలుగా అగ్నిజ్వాలలను తనకు పరిచారకులుగా యెహోవా చేసుకున్నాడు. </div><div class='q'> <span class="verse" id="V5">5&#160;</span>భూమి శాశ్వతంగా కదలకుండా ఆయన దాన్ని పునాదుల మీద స్థిరపరిచాడు. </div><div class='q'> <span class="verse" id="V6">6&#160;</span>దాని మీద అగాధ జలాలను నీవు వస్త్రం లాగా కప్పావు. కొండలకు పైగా నీళ్లు నిలిచాయి. </div><div class='q'> <span class="verse" id="V7">7&#160;</span>నీవు గద్దించగానే అవి పారిపోయాయి. నీ ఉరుము ధ్వని విని అవి త్వరగా పారిపోయాయి. </div><div class='q'> <span class="verse" id="V8">8&#160;</span>నీవు వాటికి నియమించిన చోటికి పోవడానికి అవి పర్వతాలెక్కాయి. పల్లాలకు దిగాయి. </div><div class='q'> <span class="verse" id="V9">9&#160;</span>అవి మరలి వచ్చి భూమిని కప్పకుండేలా దాటలేని సరిహద్దులు నీవు వాటికి నియమించావు. </div><div class='q'> <span class="verse" id="V10">10&#160;</span>ఆయన కొండలోయల్లో నీటిఊటలు పుట్టిస్తాడు. అవి కొండల్లో ప్రవహిస్తాయి. </div><div class='q'> <span class="verse" id="V11">11&#160;</span>అవి అడవి జంతువులన్నిటికీ దాహం తీరుస్తాయి. వాటివలన అడవి గాడిదలు సేదదీరుతాయి. </div><div class='q'> <span class="verse" id="V12">12&#160;</span>వాటి ఒడ్డున ఆకాశపక్షులు గూడు కట్టుకుంటాయి. కొమ్మల మధ్య అవి కిలకిలారావాలు చేస్తాయి. </div><div class='q'> <span class="verse" id="V13">13&#160;</span>తన మేడ గదుల్లోనుండి<a href="#FN1" class="notemark">*<span class="popup"> మేడ గదుల్లోనుండి ఆకాశంలోనుండి </span></a> ఆయన కొండలకు జలధారలనిస్తాడు. నీ క్రియల ఫలం చేత భూమి తృప్తి పొందుతున్నది. </div><div class='q'> <span class="verse" id="V14">14&#160;</span>పశువులకు గడ్డిని, మనుషుల వాడకానికి కాయగూర మొక్కలను ఆయన మొలిపిస్తున్నాడు </div><div class='q'> <span class="verse" id="V15">15&#160;</span>అందువల్ల భూమిలోనుండి ఆహారాన్నీ మనుషుల హృదయాన్ని సంతోషపెట్టే ద్రాక్షారసాన్నీ వారి ముఖాలకు మెరుపునిచ్చే తైలాన్నీ మనుషుల హృదయాన్ని బలపరిచే ఆహారాన్నీ ఆయన మొలకెత్తిస్తున్నాడు. </div><div class='q'> <span class="verse" id="V16">16&#160;</span>యెహోవా వృక్షాలు ఆయన నాటిన లెబానోను దేవదారు వృక్షాలు నీటి వసతి గలిగి ఉన్నాయి. </div><div class='q'> <span class="verse" id="V17">17&#160;</span>అక్కడ పక్షులు తమ గూళ్లు కట్టుకుంటాయి. అక్కడ సరళవృక్షాలపై కొంగలు నివాసముంటున్నాయి. </div><div class='q'> <span class="verse" id="V18">18&#160;</span>ఎత్తయిన కొండలు కొండమేకలకు ఉనికిపట్లు. బండరాళ్ళు కుందేళ్లకు ఆశ్రయస్థానాలు. </div><div class='q'> <span class="verse" id="V19">19&#160;</span>ఋతువులను సూచించడానికి ఆయన చంద్రుణ్ణి నియమించాడు. సూర్యుడికి అతడు అస్తమించవలసిన కాలం తెలుసు. </div><div class='q'> <span class="verse" id="V20">20&#160;</span>నీవు చీకటి కమ్మ జేయగా రాత్రి అవుతున్నది. అప్పుడు అడవిజంతువులన్నీ సంచరిస్తున్నాయి. </div><div class='q'> <span class="verse" id="V21">21&#160;</span>సింహం పిల్లలు వేట కోసం గర్జిస్తున్నాయి. తమ ఆహారాన్ని దేవుని చేతిలోనుండి తీసుకోడానికి చూస్తున్నాయి. </div><div class='q'> <span class="verse" id="V22">22&#160;</span>సూర్యుడు ఉదయించగానే అవి మరలిపోయి తమ గుహల్లో పడుకుంటాయి. </div><div class='q'> <span class="verse" id="V23">23&#160;</span>సాయంకాలం దాకా పాటుపడి తమ పనులు జరుపుకోడానికి మనుషులు బయలుదేరుతారు. </div><div class='q'> <span class="verse" id="V24">24&#160;</span>యెహోవా, నీ కార్యాలు ఎన్నెన్ని రీతులుగా ఉన్నాయో! జ్ఞానం చేత నీవు వాటన్నిటినీ నిర్మించావు. నీవు కలగజేసిన వాటితో భూమి నిండి ఉంది. </div><div class='q'> <span class="verse" id="V25">25&#160;</span>అదిగో విశాలమైన మహాసముద్రం. అందులో లెక్కలేనన్ని జలచరాలు, చిన్నవి పెద్దవి జీవరాసులు ఉన్నాయి. </div><div class='q'> <span class="verse" id="V26">26&#160;</span>అందులో ఓడలు నడుస్తున్నాయి. నీవు సృష్టించిన మొసళ్ళు దానిలో జలకాలాడుతూ ఉన్నాయి<a href="#FN2" class="notemark">†<span class="popup"> చూడండి: కీర్త. 74:17 </span></a>. </div><div class='q'> <span class="verse" id="V27">27&#160;</span>తగిన కాలంలో నీవు వాటికి ఆహారమిస్తావని ఇవన్నీ నీ దయకోసం కనిపెడుతున్నాయి. </div><div class='q'> <span class="verse" id="V28">28&#160;</span>నీవు వాటికి అందిస్తే అవి కూర్చుకుంటాయి. నీవు గుప్పిలి విప్పితే అవి మంచివాటిని తిని తృప్తి చెందుతాయి. </div><div class='q'> <span class="verse" id="V29">29&#160;</span>నీవు ముఖం దాచుకుంటే అవి కలత చెందుతాయి. నీవు వాటి ఊపిరి ఉపసంహరిస్తే అవి ప్రాణం విడిచి మట్టిపాలవుతాయి. </div><div class='q'> <span class="verse" id="V30">30&#160;</span>నీవు నీ ఊపిరి విడిస్తే అవి ఉనికిలోకి వస్తాయి. ఆ విధంగా నీవు మైదానాలను నూతనపరుస్తున్నావు. </div><div class='q'> <span class="verse" id="V31">31&#160;</span>యెహోవా మహిమ నిత్యం ఉండుగాక. యెహోవా తన క్రియలను చూసి ఆనందించు గాక. </div><div class='q'> <span class="verse" id="V32">32&#160;</span>ఆయన భూమిని చూడగా అది వణికి పోతుంది. ఆయన పర్వతాలను ముట్టగా అవి పొగరాజుకుంటాయి. </div><div class='q'> <span class="verse" id="V33">33&#160;</span>నా జీవితకాలమంతా నేను యెహోవాకు కీర్తనలు పాడతాను. నేనున్నంత కాలం నా దేవుణ్ణి కీర్తిస్తాను. </div><div class='q'> <span class="verse" id="V34">34&#160;</span>ఆయన్ను గూర్చిన నా ధ్యానం ఆయనకు ఇంపుగా ఉండు గాక. నేను యెహోవా విషయం సంతోషిస్తాను. </div><div class='q'> <span class="verse" id="V35">35&#160;</span>పాపులు భూమిపై లేకుండా పోవాలి. భక్తిహీనులు ఇక ఉండకపోదురు గాక. నా ప్రాణమా, యెహోవాను సన్నుతించు. యెహోవాను స్తుతించండి. </div><ul class='tnav'>
<li><a href='index.htm'>కీర్తనలు</a></li>
<li><a href='PSA103.htm'>&lt;</a></li>
<li><a href='PSA.htm'>104</a></li>
<li><a href='PSA105.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V13">104:13</a>
 <span class="fq">మేడ గదుల్లోనుండి </span><span class="ft">ఆకాశంలోనుండి </span></p>
<p class="f" id="FN2"><span class="notemark">†</span><a class="notebackref" href="#V26">104:26</a>
 <span class="ft">చూడండి: కీర్త. 74:17 </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
