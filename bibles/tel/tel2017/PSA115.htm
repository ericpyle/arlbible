<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 115</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA114.htm'>&lt;</a></li>
<li><a href='PSA.htm'>115</a></li>
<li><a href='PSA116.htm'>&gt;</a></li>
</ul>
<div class="main">
 
<div class='chapterlabel' id="V0"> 115</div><div class='d'>దావీదు కీర్తన </div><div class='q'> <span class="verse" id="V1">1&#160;</span>మాకు కాదు యెహోవా, మాకు కాదు. నీ నిబంధన విశ్వాస్యత, అధారపడ దగిన నీ గుణాన్ని బట్టి నీ నామానికే మహిమ కలుగు గాక. </div><div class='q'> <span class="verse" id="V2">2&#160;</span>వారి దేవుడు ఎక్కడ, అని అన్యజాతులు ఎందుకు చెప్పుకుంటున్నారు? </div><div class='q'> <span class="verse" id="V3">3&#160;</span>మా దేవుడు ఆకాశంలో ఉన్నాడు. తన ఇష్టప్రకారం సమస్తాన్నీ ఆయన చేస్తున్నాడు </div><div class='q'> <span class="verse" id="V4">4&#160;</span>వారి విగ్రహాలు వెండి బంగారువి. అవి మనుష్యుల చేతిపనులు. </div><div class='q'> <span class="verse" id="V5">5&#160;</span>వాటికి నోరుండి కూడా పలకవు. కళ్ళుండి కూడా చూడవు. </div><div class='q'> <span class="verse" id="V6">6&#160;</span>చెవులుండి కూడా వినవు. ముక్కులుండి కూడా వాసన చూడవు. </div><div class='q'> <span class="verse" id="V7">7&#160;</span>చేతులుండి కూడా ముట్టుకోవు. పాదాలుండి కూడా నడవవు. గొంతుకతో మాటలాడవు. </div><div class='q'> <span class="verse" id="V8">8&#160;</span>వాటిని చేసే వారు, వాటిపై నమ్మిక ఉంచే వారు వాటివంటి వారే. </div><div class='q'> <span class="verse" id="V9">9&#160;</span>ఇశ్రాయేలీయులారా, యెహోవాపై నమ్మకం ఉంచండి. ఆయన వారికి సహాయం, వారికి కవచం. </div><div class='q'> <span class="verse" id="V10">10&#160;</span>అహరోను వంశస్థులారా, యెహోవాపై నమ్మకం ఉంచండి. ఆయన వారికి సహాయం, వారి కవచం. </div><div class='q'> <span class="verse" id="V11">11&#160;</span>యెహోవా పట్ల భయభక్తులున్న వారంతా యెహోవాపై నమ్మిక ఉంచండి. ఆయన వారికి సహాయం, వారికి డాలు. </div><div class='q'> <span class="verse" id="V12">12&#160;</span>యెహోవా మమ్మల్ని మర్చిపోలేదు. ఆయన మమ్మల్ని ఆశీర్వదిస్తాడు. ఆయన ఇశ్రాయేలీయులను ఆశీర్వదిస్తాడు. అహరోను వంశస్థులనాశీర్వదిస్తాడు. </div><div class='q'> <span class="verse" id="V13">13&#160;</span>పిన్నలనేమి, పెద్దలనేమి తన పట్ల భయభక్తులు గల వారిని యెహోవా ఆశీర్వదిస్తాడు. </div><div class='q'> <span class="verse" id="V14">14&#160;</span>యెహోవా మిమ్మల్ని, మీ పిల్లలను వృద్ధి పొందిస్తాడు. </div><div class='q'> <span class="verse" id="V15">15&#160;</span>భూమ్యాకాశాలను సృష్టించిన యెహోవా చేత మీరు దీవెన పొందారు. </div><div class='q'> <span class="verse" id="V16">16&#160;</span>ఆకాశాలు యెహోవా వశం. భూమిని ఆయన మనుషులకు ఇచ్చాడు. </div><div class='q'> <span class="verse" id="V17">17&#160;</span>మృతులు, మౌనస్థితిలోకి దిగిపోయే వారు యెహోవాను స్తుతించరు. </div><div class='q'> <span class="verse" id="V18">18&#160;</span>మేమైతే ఇప్పటినుండి నిత్యం యెహోవాను స్తుతిస్తాము. యెహోవాను స్తుతించండి. </div><ul class='tnav'>
<li><a href='index.htm'>కీర్తనలు</a></li>
<li><a href='PSA114.htm'>&lt;</a></li>
<li><a href='PSA.htm'>115</a></li>
<li><a href='PSA116.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
