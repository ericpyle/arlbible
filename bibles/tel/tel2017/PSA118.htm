<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 118</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA117.htm'>&lt;</a></li>
<li><a href='PSA.htm'>118</a></li>
<li><a href='PSA119.htm'>&gt;</a></li>
</ul>
<div class="main">
 
<div class='chapterlabel' id="V0"> 118</div><div class='q'> <span class="verse" id="V1">1&#160;</span>యెహోవా దయాళుడు. ఆయన నిబంధన విశ్వాస్యత నిరంతరం నిలిచి ఉంటుంది. ఆయనకు కృతజ్ఞతాస్తుతులు చెల్లించండి. </div><div class='q'> <span class="verse" id="V2">2&#160;</span>ఆయన నిబంధన విశ్వాస్యత నిరంతరం నిలుస్తుందని ఇశ్రాయేలీయులు అందురు గాక. </div><div class='q'> <span class="verse" id="V3">3&#160;</span>ఆయన నిబంధన విశ్వాస్యత నిరంతరం నిలుస్తుందని అహరోను వంశస్థులు అందురు గాక. </div><div class='q'> <span class="verse" id="V4">4&#160;</span>ఆయన నిబంధన విశ్వాస్యత నిరంతరం నిలుస్తుందని యెహోవాపై భయభక్తులు గలవారు అందురు గాక. </div><div class='q'> <span class="verse" id="V5">5&#160;</span>ఇరుకైనచోట ఉండి నేను యెహోవాకు మొర్రపెట్టాను. విశాలస్థలంలో యెహోవా నాకు జవాబిచ్చాడు. </div><div class='q'> <span class="verse" id="V6">6&#160;</span>యెహోవా నా పక్షంగా ఉన్నాడు నేను భయపడను. మనుషులు నాకేమి చేయగలరు? </div><div class='q'> <span class="verse" id="V7">7&#160;</span>యెహోవా నా పక్షం వహించి నాకు సహకారిగా ఉన్నాడు. నా శత్రువుల విషయంలో నా కోరిక నెరవేరడం నేను చూస్తాను. </div><div class='q'> <span class="verse" id="V8">8&#160;</span>మనుషులను నమ్ముకోవడం కంటే యెహోవాను ఆశ్రయించడం మేలు. </div><div class='q'> <span class="verse" id="V9">9&#160;</span>రాజులను నమ్ముకోవడం కంటే యెహోవాను ఆశ్రయించడం మేలు. </div><div class='q'> <span class="verse" id="V10">10&#160;</span>అన్యజనులందరూ నన్ను చుట్టుకుని ఉన్నారు. యెహోవా నామాన్నిబట్టి నేను వారిని నిర్మూలం చేస్తాను. </div><div class='q'> <span class="verse" id="V11">11&#160;</span>నలుదెసలా వారు నన్ను చుట్టుముట్టి ఉన్నారు. యెహోవా నామాన్నిబట్టి నేను వారిని నిర్మూలం చేస్తాను. </div><div class='q'> <span class="verse" id="V12">12&#160;</span>కందిరీగల్లాగా వారు నా మీద ముసురుకున్నారు. ముళ్ళ పొదల మంట ఆరిపోయినట్టు వారు నశించిపోయారు. యెహోవా నామాన్ని బట్టి నేను వారిని నిర్మూలం చేస్తాను. </div><div class='q'> <span class="verse" id="V13">13&#160;</span>వారు నాపై దాడి చేసి పడదోశారు. కానీ యెహోవా నాకు సహాయం చేశాడు. </div><div class='q'> <span class="verse" id="V14">14&#160;</span>యెహోవా నా బలం, నా గానం. ఆయనే నా రక్షణాధారం. </div><div class='q'> <span class="verse" id="V15">15&#160;</span>నీతిమంతుల గుడారాల్లో జయజయధ్వానాలు వినిపిస్తాయి. యెహోవా కుడి చెయ్యి విజయం సాధిస్తుంది. </div><div class='q'> <span class="verse" id="V16">16&#160;</span>యెహోవా కుడి చెయ్యి మహోన్నతం అయింది. యెహోవా దక్షిణహస్తం విజయం సాధిస్తుంది. </div><div class='q'> <span class="verse" id="V17">17&#160;</span>నేను చావను. బ్రతికి ఉంటాను. యెహోవా క్రియలు వర్ణిస్తాను. </div><div class='q'> <span class="verse" id="V18">18&#160;</span>యెహోవా నన్ను కఠినంగా శిక్షించాడు గానీ ఆయన నన్ను మరణానికి అప్పగించలేదు. </div><div class='q'> <span class="verse" id="V19">19&#160;</span>నేను ప్రవేశించేలా నీతి ద్వారాలు తెరవండి, ఎక్కడ దేవుని ప్రజలు ప్రవేశిస్తారో. నేను ప్రవేశించి యెహోవాకు కృతజ్ఞతా స్తుతులు చెల్లిస్తాను. </div><div class='q'> <span class="verse" id="V20">20&#160;</span>ఇది యెహోవా ద్వారం. నీతిమంతులు దీనిలో ప్రవేశిస్తారు. </div><div class='q'> <span class="verse" id="V21">21&#160;</span>నీకు కృతజ్ఞతాస్తుతులు చెల్లిస్తాను. ఎందుకంటే నేను పిలిస్తే పలికావు. నాకు రక్షణాధారం అయ్యావు. </div><div class='q'> <span class="verse" id="V22">22&#160;</span>ఇల్లు కట్టేవారు తిరస్కరించిన రాయి మూలరాయి అయింది. </div><div class='q'> <span class="verse" id="V23">23&#160;</span>ఇది యెహోవా మూలంగా జరిగింది. ఇది మన దృష్టికి అబ్బురం. </div><div class='q'> <span class="verse" id="V24">24&#160;</span>ఇది యెహోవా ఏర్పాటు చేసిన దినం. దీనిలో మనం ఉప్పొంగిపోతూ ఆనందించుదాము. </div><div class='q'> <span class="verse" id="V25">25&#160;</span>యెహోవా, దయచేసి నన్ను రక్షించు. యెహోవా, దయచేసి అభివృద్ధి కలిగించు. </div><div class='q'> <span class="verse" id="V26">26&#160;</span>యెహోవా పేరట వచ్చేవాడికి ఆశీర్వాదం కలుగు గాక. యెహోవా మందిరంలోనుండి మిమ్మల్ని దీవిస్తున్నాము. </div><div class='q'> <span class="verse" id="V27">27&#160;</span>యెహోవాయే దేవుడు. ఆయన మనకు వెలుగు అనుగ్రహించాడు. ఉత్సవ బలిపశువును తాళ్లతో బలిపీఠం కొమ్ములకు కట్టండి. </div><div class='q'> <span class="verse" id="V28">28&#160;</span>నువ్వు నా దేవుడివి. నేను నీకు కృతజ్ఞతాస్తుతులు చెల్లిస్తాను. నువ్వు నా దేవుడివి. నిన్ను ఘనపరుస్తాను. </div><div class='q'> <span class="verse" id="V29">29&#160;</span>యెహోవా దయాళుడు. ఆహా, ఆయనకు కృతజ్ఞతాస్తుతులు చెల్లించండి. ఆయన నిబంధన విశ్వాస్యత శాశ్వతకాలం నిలిచి ఉంది. </div><ul class='tnav'>
<li><a href='index.htm'>కీర్తనలు</a></li>
<li><a href='PSA117.htm'>&lt;</a></li>
<li><a href='PSA.htm'>118</a></li>
<li><a href='PSA119.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
