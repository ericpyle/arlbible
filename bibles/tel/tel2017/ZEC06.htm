<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 జెకర్యా 6</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>జెకర్యా</a></li>
<li><a href='ZEC05.htm'>&lt;</a></li>
<li><a href='ZEC.htm'>6</a></li>
<li><a href='ZEC07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>నాలుగు రథాలు </div><div class='p'> <span class="verse" id="V1">1&#160;</span>నేను మళ్ళీ తేరిచూడగా రెండు పర్వతాల మధ్య నుండి నాలుగు రథాలు బయలుదేరుతున్నాయి. ఆ పర్వతాలు ఇత్తడివి.  <span class="verse" id="V2">2&#160;</span>మొదటి రథానికి ఎర్రని గుర్రాలు, రెండవ రథానికి నల్లని గుర్రాలు,  <span class="verse" id="V3">3&#160;</span>మూడవ రథానికి తెల్లని గుర్రాలు, నాలుగవ రథానికి చుక్కలు చుక్కలుగల బలమైన గుర్రాలు పూన్చి ఉన్నాయి. </div><div class='p'> <span class="verse" id="V4">4&#160;</span>“స్వామీ, ఇవేమిటి?” అని నాతో మాట్లాడుతున్న దూతను అడిగాను.  <span class="verse" id="V5">5&#160;</span>అతడు నాతో ఇలా అన్నాడు. “ఇవి సర్వలోకనాధుడైన యెహోవా సన్నిధిని విడిచి బయలు దేరే ఆకాశపు నాలుగు గాలులు.  <span class="verse" id="V6">6&#160;</span>నల్లని గుర్రాలున్న రథం ఉత్తర దేశంలోకి పోయేది. తెల్లని గుర్రాలున్న రథం వాటి వెంబడి పోతుంది, చుక్కలు చుక్కల గుర్రాలు గల రథం దక్షిణ దేశంలోకి పోతుంది.”  <span class="verse" id="V7">7&#160;</span>బలమైన గుర్రాలు బయలుదేరి లోకమంతట సంచరించడానికి సిద్ధంగా ఉండగా “పోయి లోక మంతటా సంచరించండి” అని అతడు చెప్పాడు. అప్పుడు అవి లోకమంతా సంచరించాయి. </div><div class='p'> <span class="verse" id="V8">8&#160;</span>అప్పుడతడు నన్ను పిలిచి “ఉత్తరదేశంలోకి పోయే వాటిని చూడు. అవి ఉత్తరదేశంలో నా ఆత్మకు విశ్రాంతి కలిగిస్తాయి” అని నాతో అన్నాడు. </div><div class='s'>యెహోషువ కిరీట ధారణ </div><div class='p'> <span class="verse" id="V9">9&#160;</span>యెహోవా వాక్కు నాకు ప్రత్యక్షమై చెప్పినదేమిటంటే  <span class="verse" id="V10">10&#160;</span>చెరలోకి పోయిన వారిలో బబులోను నుండి వచ్చిన హెల్దయి, టోబీయా, యెదాయా, అనేవారు జెఫన్యా కుమారుడు యోషీయా ఇంట్లో దిగారు. వారు చేరిన దినాన్నే నీవు ఆ ఇంటికి పోయి  <span class="verse" id="V11">11&#160;</span>వారినడిగి వెండి బంగారాలు తీసుకుని, కిరీటం చేసి ప్రధాన యాజకుడు, యెహోజాదాకు కుమారుడు అయిన యెహోషువ తల మీద ఉంచి  <span class="verse" id="V12">12&#160;</span>అతనితో ఇలా చెప్పు. </div><div class='p'>“సేనల ప్రభువు యెహోవా చెప్పేదేమిటంటే, </div><div class='p'>చిగురు అనే ఒకడు ఉన్నాడు. </div><div class='p'>అతడు తన స్థలంలో నుండి చిగురిస్తాడు. </div><div class='p'>అతడు యెహోవా ఆలయం కడతాడు. </div><div class='p'> <span class="verse" id="V13">13&#160;</span>అతడే యెహోవా ఆలయం కడతాడు. </div><div class='p'>అతడు ఘనత వహించి సింహాసనాసీనుడై పరిపాలిస్తాడు. </div><div class='p'>సింహాసనాసీనుడై అతడు యాజకత్వం చేయగా ఆ యిద్దరికీ సమాధానకరమైన ఆలోచనలు కలుగుతాయి. </div><div class='p'> <span class="verse" id="V14">14&#160;</span>ఆ కిరీటం యెహోవా ఆలయంలో జ్ఞాపకార్థంగా ఉంటుంది. హేలెముకు, టోబీయాకు, యెదాయాకు, జెఫన్యా కుమారుడు హేనుకు స్మారక చిహ్నంగా ఉంటుంది.  <span class="verse" id="V15">15&#160;</span>దూరంగా ఉన్నవారు వచ్చి యెహోవా ఆలయాన్ని కడతారు, అప్పుడు యెహోవా నన్ను మీ దగ్గరికి పంపాడని మీరు తెలుసుకుంటారు. మీ దేవుడైన యెహోవా మాట మీరు జాగ్రత్తగా వింటే ఇలా జరుగుతుంది.” </div><ul class='tnav'>
<li><a href='index.htm'>జెకర్యా</a></li>
<li><a href='ZEC05.htm'>&lt;</a></li>
<li><a href='ZEC.htm'>6</a></li>
<li><a href='ZEC07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
