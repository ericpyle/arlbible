<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హగ్గయి 2</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హగ్గయి</a></li>
<li><a href='HAG01.htm'>&lt;</a></li>
<li><a href='HAG.htm'>2</a></li>
<li><a href='ZEC01.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>దేవుడనుగ్రహించే నిరీక్షణ, అదరణ </div><div class='p'> <span class="verse" id="V1">1&#160;</span>రాజైన దర్యావేషు పరిపాలనలో ఏడవ నెల ఇరవై ఒకటవ దినాన యెహోవా వాక్కు ప్రవక్త అయిన హగ్గయికి ప్రత్యక్షమై చెప్పినది ఏమిటంటే, </div><div class='p'> <span class="verse" id="V2">2&#160;</span>“నీవు యూదాదేశపు అధికారి అయిన షయల్తీయేలు కుమారుడు జెరుబ్బాబెలుతోను ప్రధానయాజకుడైన యెహోజాదాకు కుమారుడు యెహోషువతోను శేషించిన జనులతోను ఇలా చెప్పు. </div><div class='p'> <span class="verse" id="V3">3&#160;</span>పూర్వకాలంలో ఈ మందిరానికి ఉన్న మహిమను చూసినవారు మీలో ఉన్నారు గదా. </div><div class='p'>అలాటి వారికి ఇది ఎలా కనబడుతున్నది? </div><div class='p'>దానితో ఇది ఏ విధంగానూ సరి పోలినది కాదని తోస్తున్నది గదా. </div><div class='p'> <span class="verse" id="V4">4&#160;</span>అయినా యెహోవా ఇచ్చే ఆజ్ఞ. </div><div class='p'>జెరుబ్బాబెలూ, ధైర్యం తెచ్చుకో. </div><div class='p'>ప్రధానయాజకుడు, యెహోజాదాకు కొడుకు యెహోషువా, ధైర్యం తెచ్చుకో. </div><div class='p'>దేశంలో ఉన్న ప్రజలారా, ధైర్యం తెచ్చుకుని పని జరిగించండి. </div><div class='p'>నేను మీకు తోడుగా ఉన్నాను. </div><div class='p'>ఇదే సేనల ప్రభువైన యెహోవా వాక్కు. </div><div class='p'> <span class="verse" id="V5">5&#160;</span>మీరు ఐగుప్తు దేశంలో నుండి వచ్చినప్పుడు నేను మీతో చేసిన నిబంధనను జ్ఞాపకం చేసుకోండి. </div><div class='p'>నా ఆత్మ మీతో ఉంది కాబట్టి భయపడవద్దు. </div><div class='p'> <span class="verse" id="V6">6&#160;</span>సేనల ప్రభువైన యెహోవా చెప్పేదేమిటంటే ఇక త్వరలోనే, </div><div class='p'>ఇంకొకమారు ఆకాశాన్ని, భూమిని, సముద్రాన్ని, నేలను నేను కంపింపజేస్తాను. </div><div class='p'> <span class="verse" id="V7">7&#160;</span>ప్రతి రాజ్యాన్నీ నేను కదిలించగా అన్యజనులందరి విలువైన వస్తువులు తీసుకు వస్తారు. </div><div class='p'>నేను ఈ మందిరాన్ని మహిమతో నింపుతాను.” </div><div class='p'>ఇదే సేనల ప్రభువైన యెహోవా వాక్కు. </div><div class='p'> <span class="verse" id="V8">8&#160;</span>“వెండి నాది. బంగారం నాది” ఇదే సేనల ప్రభువు యెహోవా వాక్కు. </div><div class='p'> <span class="verse" id="V9">9&#160;</span>ఈ చివరి మందిరం మహిమ మునుపటి మందిరం మహిమను మించి పోతుందని సేనల ప్రభువైన యెహోవా సెలవిస్తున్నాడు. </div><div class='p'>ఈ స్థలంలో నేను శాంతిసమాధానాలు నిలుపుతాను. </div><div class='p'>ఇదే సేనల ప్రభువు యెహోవా వాక్కు. </div><div class='s'>పవిత్రత, అపవిత్రత </div><div class='p'> <span class="verse" id="V10">10&#160;</span>దర్యావేషు పరిపాలనలో రెండవ సంవత్సరం తొమ్మిదవ నెల ఇరవై నాలుగవ దినాన యెహోవా వాక్కు ప్రవక్త అయిన హగ్గయికి ప్రత్యక్షమై చెప్పినది ఏమిటంటే, </div><div class='p'> <span class="verse" id="V11">11&#160;</span>సేనల ప్రభువైన యెహోవా ఇలా ఆజ్ఞ ఇస్తున్నాడు. యాజకుల దగ్గర ధర్మశాస్త్ర విచారణ చెయ్యి. </div><div class='p'> <span class="verse" id="V12">12&#160;</span>“ఒకడు ప్రతిష్టితమైన మాంసాన్ని తన వస్త్రపు చెంగున కట్టుకుని, </div><div class='p'>తన చెంగుతో రొట్టెనైనా వంటకాన్నైనా, ద్రాక్షారసాన్నైనా, </div><div class='p'>నూనెనైనా మరి ఏ విధమైన భోజన పదార్థాన్నైనా, </div><div class='p'>ముట్టుకుంటే ఆ ముట్టుకున్నది ప్రతిష్ఠితమవుతుందా?” అని యాజకులను అడిగితే, వారు “కాదు” అన్నారు. </div><div class='p'> <span class="verse" id="V13">13&#160;</span>“శవాన్ని ముట్టుకోవడం వల్ల ఒకడు అంటుపడి అలాటి వాటిలో దేనినైనా ముట్టుకుంటే, </div><div class='p'>అతడు ముట్టుకున్నది అపవిత్రం అవుతుందా?” అని హగ్గయి మళ్లీ అడిగినప్పుడు యాజకులు “అది అపవిత్రం అవుతుంది” అన్నారు. </div><div class='p'> <span class="verse" id="V14">14&#160;</span>అప్పుడు హగ్గయి వారికి ఈ విధంగా జవాబిచ్చాడు. </div><div class='p'>ఈ ప్రజలు కూడా నా దృష్టికి అలానే ఉన్నారు. </div><div class='p'>వారు చేసే క్రియలన్నీ వారక్కడ అర్పించినవన్నీ నా దృష్టికి అపవిత్రం. ఇదే యెహోవా వాక్కు. </div><div class='p'> <span class="verse" id="V15">15&#160;</span>ఈ రాతి మీద రాయి ఉంచి యెహోవా మందిరం కట్టనారంభించింది మొదలు ఆ వెనుక మీకు సంభవించినదాన్ని ఆలోచన చేసుకోండి. </div><div class='p'> <span class="verse" id="V16">16&#160;</span>అప్పటి నుండి ఒకడు ఇరవై కుప్పల<a href="#FN1" class="notemark">*<span class="popup"> ఇరవై కుప్పల 200 కిల్లోలు</span></a> కంకులు వేయగా పది కుప్పలంత<a href="#FN2" class="notemark">†<span class="popup"> పది కుప్పలంత 100 కిల్లోలు </span></a> ధాన్యమే తేలుతున్నది. </div><div class='p'>ఏభై కొలల తొట్టి దగ్గరికి ఒకడు రాగా ఇరవై కొలలు మాత్రమే దొరకుతున్నది. </div><div class='p'> <span class="verse" id="V17">17&#160;</span>తెగులుతోను, కాటుకతోను, వడగండ్లతోను, మీ కష్టార్జితమంతటిని నేను నాశనం చేశాను. </div><div class='p'>అయినా మీలో ఒక్కడు కూడా తిరిగి నా దగ్గరికి రాలేదు. ఇదే యెహోవా వాక్కు. </div><div class='p'> <span class="verse" id="V18">18&#160;</span>మీరు ఆలోచించుకోండి. </div><div class='p'>ఇంతకు ముందు తొమ్మిదవ నెల ఇరవై నాలుగవ దినం నుండి, </div><div class='p'>అంటే యెహోవా మందిరపు పునాది వేసిన నాట నుండి మీకు సంభవించిన దాన్ని ఆలోచించుకోండి. </div><div class='p'> <span class="verse" id="V19">19&#160;</span>కొట్లలో ధాన్యం ఉందా? ద్రాక్ష చెట్లు అయినా అంజూరపు చెట్లు అయినా దానిమ్మ చెట్లయినా ఒలీవ చెట్లు అయినా ఫలించాయా? </div><div class='p'>అయితే ఇది మొదలు నేను మిమ్మల్ని ఆశీర్వదిస్తాను. </div><div class='s'>యెహోవా ఎన్నుకొన్న జెరుబ్బాబెలు </div><div class='p'> <span class="verse" id="V20">20&#160;</span>రెండవ సారి ఆ నెల ఇరవై నాలుగవ దినాన యెహోవా వాక్కు హగ్గయికి మళ్ళీ ప్రత్యక్షమై ఇలా చెప్పాడు. </div><div class='p'> <span class="verse" id="V21">21&#160;</span>“యూదాదేశపు అధికారి అయిన జెరుబ్బాబెలుతో ఇలా చెప్పు. </div><div class='p'>ఆకాశాన్ని, భూమిని నేను కంపింపజేయ బోతున్నాను. </div><div class='p'> <span class="verse" id="V22">22&#160;</span>రాజ్యాల సింహాసనాలను నేను కింద పడదోస్తాను. </div><div class='p'>అన్యజనుల రాజ్యాలకున్న బలాన్ని నాశనం చేస్తాను. </div><div class='p'>రథాలను, వాటిని ఎక్కిన వారిని కింద పడేస్తాను. </div><div class='p'>గుర్రాలు రౌతులు ఒకరి ఖడ్గం చేత ఒకరు కూలి పోతారు. </div><div class='p'> <span class="verse" id="V23">23&#160;</span>నా సేవకుడవు, షయల్తీయేలు కుమారుడవు అయిన జెరుబ్బాబెలూ, </div><div class='p'>నేను నిన్ను ఏర్పరచుకున్నాను. </div><div class='p'>కాబట్టి ఆ రోజున నేను నిన్ను ముద్ర ఉంగరంగా చేస్తాను. ఇదే సేనల ప్రభువు యెహోవా వాక్కు.”</div><ul class='tnav'>
<li><a href='index.htm'>హగ్గయి</a></li>
<li><a href='HAG01.htm'>&lt;</a></li>
<li><a href='HAG.htm'>2</a></li>
<li><a href='ZEC01.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">2:16</a>
 <span class="fq">ఇరవై కుప్పల </span><span class="ft">200 కిల్లోలు</span></p>
<p class="f" id="FN2"><span class="notemark">†</span><a class="notebackref" href="#V16">2:16</a>
 <span class="fq">పది కుప్పలంత </span><span class="ft">100 కిల్లోలు </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
