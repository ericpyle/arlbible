<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ద్వితీయోపదేశ కాండము 33</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ద్వితీయోపదేశ కాండము</a></li>
<li><a href='DEU32.htm'>&lt;</a></li>
<li><a href='DEU.htm'>33</a></li>
<li><a href='DEU34.htm'>&gt;</a></li>
</ul>
<div class="main">
 
<div class='chapterlabel' id="V0"> 33</div><div class='s'>గోత్రాలు గూర్చి మోషే పలికిన దీవెనలు </div><div class='p'> <span class="verse" id="V1">1&#160;</span>దేవుని సేవకుడు మోషే చనిపోయేముందు ఇశ్రాయేలు ప్రజలను ఇలా దీవించాడు. </div><div class='p'>యెహోవా సీనాయి పర్వతం నుంచి బయలుదేరాడు </div><div class='q'> <span class="verse" id="V2">2&#160;</span>శేయీరు నుంచి వారికి ఉదయించాడు. </div><div class='q'>ఆయన పారాను పర్వతం నుంచి ప్రకాశించాడు </div><div class='q'>వేలాది వేల పవిత్రులతో ఆయన వచ్చాడు. </div><div class='q'>ఆయన కుడివైపు మెరుపులు మెరుస్తున్నాయి. </div><div class='q'> <span class="verse" id="V3">3&#160;</span>నిజంగా ఆయన ఆ ప్రజలను ప్రేమిస్తాడు. </div><div class='q'>ఆయన పరిశుద్ధులంతా నీ చేతిలో ఉన్నారు, </div><div class='q'>వారు నీ పాదాల దగ్గర వంగి నీ మాటలు విన్నారు. </div><div class='q'> <span class="verse" id="V4">4&#160;</span>మోషే మనకు ధర్మశాస్త్రాన్ని బోధించాడు, </div><div class='q'>యాకోబు సమాజానికి అది వారసత్వం. </div><div class='q'> <span class="verse" id="V5">5&#160;</span>అప్పుడు ప్రజల అధికారులూ </div><div class='q'>ఇశ్రాయేలు గోత్రాలవారూ ఒకచోట చేరితే </div><div class='q'>యెహోవా యెషూరూనులో రాజయ్యాడు. </div><div class='q'> <span class="verse" id="V6">6&#160;</span>రూబేను చావకూడదు. బతకాలి. </div><div class='q'>అయితే వారు కొద్ది మంది మాత్రమే. </div><div class='q'> <span class="verse" id="V7">7&#160;</span>యూదా గురించి మోషే ఇలా పలికాడు, </div><div class='q'>యెహోవా, యూదా ప్రజల మనవి విని, </div><div class='q'>మళ్ళీ అతన్ని తన ప్రజల దగ్గరికి చేర్చు. </div><div class='q'>అతని కోసం పోరాడు. </div><div class='q'>అతని శత్రువులకు విరోధంగా అతనికి సహాయం చెయ్యి </div><div class='q'> <span class="verse" id="V8">8&#160;</span>లేవీ గురించి మోషే ఇలా పలికాడు, </div><div class='q'>నీ తుమ్మీము, నీ ఊరీము నీ భక్తుడి కోసం ఉన్నాయి. </div><div class='q'>మస్సాలో నువ్వు అతణ్ణి పరీక్షించావు. </div><div class='q'>మెరీబా నీళ్ల దగ్గర అతనితో నువ్వు పోరాడావు. </div><div class='q'> <span class="verse" id="V9">9&#160;</span>నేను వాళ్ళని చూడలేదు, అని తన తండ్రి గురించి, </div><div class='q'>తన తల్లి గురించి అన్నవాడు అతడు. </div><div class='q'>తన సోదరులను లెక్క చెయ్యలేదు. </div><div class='q'>తన సొంత కొడుకులను పట్టించుకోలేదు. </div><div class='q'>ఎందుకంటే అతడు నీ మాటలను భద్రం చేశాడు. </div><div class='q'>నీ నిబంధన పాటించాడు. </div><div class='q'> <span class="verse" id="V10">10&#160;</span>అతడు యాకోబుకు నీ విధులనూ, </div><div class='q'>ఇశ్రాయేలుకు నీ ధర్మశాస్త్రాన్నీ నేర్పిస్తాడు. </div><div class='q'>అతడు నీ ఎదుట సాంబ్రాణి వేస్తాడు. </div><div class='q'>నీ బలిపీఠం మీద సర్వాంగబలి అర్పిస్తాడు. </div><div class='q'> <span class="verse" id="V11">11&#160;</span>యెహోవా, అతని ఆధిపత్యాలను దీవించు, </div><div class='q'>అతడు చేసే పనులను అంగీకరించు. </div><div class='q'>అతనికి విరోధంగా లేచే వారి, </div><div class='q'>అతన్ని ద్వేషించేవారి నడుములు విరగ్గొట్టు. </div><div class='q'>వాళ్ళు మళ్ళీ లేవరు. </div><div class='q'> <span class="verse" id="V12">12&#160;</span>బెన్యామీను గురించి మోషే ఇలా పలికాడు, </div><div class='q'>యెహోవాకు ప్రియుడు. </div><div class='q'>ఆయన దగ్గర అతడు క్షేమంగా ఉంటాడు. </div><div class='q'>రోజంతా యెహోవా అతనికి అండగా ఉంటాడు. </div><div class='q'>అతడు యెహోవా భుజాల మధ్య నివసిస్తాడు. </div><div class='q'> <span class="verse" id="V13">13&#160;</span>యోసేపు గురించి మోషే ఇలా పలికాడు. </div><div class='q'>యెహోవా అతని భూమిని దీవిస్తాడు </div><div class='q'>ఆకాశం నుంచి వచ్చే శ్రేష్ఠమైన మంచుతో, </div><div class='q'>కింద ఉన్న జలాగాధంతో, </div><div class='q'> <span class="verse" id="V14">14&#160;</span>సూర్యుని వల్ల వచ్చే శ్రేష్ఠమైన పంటతో, </div><div class='q'>నెలనెలా పండే శ్రేష్ఠమైన పండ్లతో, </div><div class='q'> <span class="verse" id="V15">15&#160;</span>పురాతన పర్వతాల శ్రేష్ఠ పదార్థాలతో, </div><div class='q'>శాశ్వతమైన కొండల శ్రేష్ఠ పదార్థాలతో, </div><div class='q'> <span class="verse" id="V16">16&#160;</span>భూమి ఇచ్చే శ్రేష్ఠ పదార్థాలతో, దాని సమృద్ధితో, </div><div class='q'>పొదలో కనిపించిన వాడి దయ యోసేపు తల మీదికి వస్తుంది గాక. </div><div class='q'>తన సోదరుల్లో రాకుమారుడి నుదిటి మీదకు అది వస్తుంది గాక. </div><div class='q'> <span class="verse" id="V17">17&#160;</span>తొలిచూలు ఎద్దు ఠీవి అతనికుంది. </div><div class='q'>అతని కొమ్ములు అడవి ఎద్దు కొమ్ములు. </div><div class='q'>వాటితో అతడు ప్రజలను </div><div class='q'>భూదిగంతాలకు తోలివేస్తాడు. </div><div class='q'>వీరంతా ఎఫ్రాయింకు చెందిన వేలమంది. </div><div class='q'>మనష్షేకు చెందిన వేలమంది. </div><div class='q'> <span class="verse" id="V18">18&#160;</span>జెబూలూను గురించి మోషే ఇలా పలికాడు, </div><div class='q'>జెబూలూనూ, నువ్వు బయలు దేరేటప్పుడు సంతోషించు. </div><div class='q'>ఇశ్శాఖారూ, నువ్వు నీ గుడారాల్లో సంతోషించు. </div><div class='q'> <span class="verse" id="V19">19&#160;</span>వాళ్ళు ప్రజలను పర్వతాలకు పిలుస్తారు. </div><div class='q'>అక్కడ సరైన బలులు అర్పిస్తారు. </div><div class='q'>వారు సముద్రాల సమృద్ధినీ </div><div class='q'>సముద్ర తీర ఇసుకలో దాగిన నిధులనూ తీస్తారు. </div><div class='q'> <span class="verse" id="V20">20&#160;</span>గాదు గురించి మోషే ఇలా పలికాడు. </div><div class='q'>గాదు ప్రాంతాన్ని విశాలం చేసేవాడికి దీవెన. </div><div class='q'>ఆ గోత్రం ఆడ సింహంలా పొంచి ఉంటుంది </div><div class='q'>చేతిని, నడినెత్తిని చీల్చివేస్తుంది. </div><div class='q'> <span class="verse" id="V21">21&#160;</span>అతడు తనకోసం శ్రేష్ఠమైన భాగాన్ని చూసుకున్నాడు. </div><div class='q'>నాయకుని భాగం అక్కడ కేటాయించబడింది. </div><div class='q'>ప్రజల ప్రముఖులు సమకూడినప్పుడు, </div><div class='q'>యెహోవా తీర్చిన న్యాయాన్ని అమలు చేశాడు. </div><div class='q'>ఇశ్రాయేలు ప్రజల విషయం యెహోవా న్యాయ విధుల ప్రకారం జరిగించాడు. </div><div class='q'> <span class="verse" id="V22">22&#160;</span>దాను విషయం మోషే ఇలా పలికాడు, </div><div class='q'>దాను సింహపు పిల్ల వంటిది </div><div class='q'>అది బాషానునుంచి దూకుతుంది. </div><div class='q'> <span class="verse" id="V23">23&#160;</span>నఫ్తాలి విషయం మోషే ఇలా పలికాడు. </div><div class='q'>కనికరంతో సంతృప్తి నొందిన నఫ్తాలి, </div><div class='q'>యెహోవా దీవెనతో నిండిన నఫ్తాలి, </div><div class='q'>పశ్చిమ దక్షిణ ప్రాంతాలు నీ స్వాధీనం. </div><div class='q'> <span class="verse" id="V24">24&#160;</span>ఆషేరు విషయం మోషే ఇలా పలికాడు, </div><div class='q'>మిగిలిన కొడుకుల కంటే ఆషేరుకు ఎక్కువ దీవెన. </div><div class='q'>తన సోదరుల కంటే ఎక్కువ కటాక్షం పొందుతాడు. </div><div class='q'>తన పాదాలు ఒలీవ నూనెలో ముంచుతాడు </div><div class='q'> <span class="verse" id="V25">25&#160;</span>నీ కమ్ములు ఇనుపవీ, కంచువీ. </div><div class='q'>నువ్వు బతికిన కాలమంతా నీకు భద్రతే. </div><div class='q'> <span class="verse" id="V26">26&#160;</span>యెషూరూనూ, నీ దేవుణ్ణి పోలిన వాడెవడూ లేడు </div><div class='q'>నీ సహాయానికి ఆకాశ వాహనుడుగా ఆయన వస్తాడు </div><div class='q'>తన ఘనతతో మేఘాల్లో నుండి వస్తాడు. </div><div class='q'> <span class="verse" id="V27">27&#160;</span>నిత్య దేవుడు నీకు ఆశ్రయం, </div><div class='q'>శాశ్వతమైన హస్తాలు నీ కింద ఉన్నాయి. </div><div class='q'>శత్రువును ఆయన నీ ఎదుట నుంచి గెంటి వేస్తాడు. </div><div class='q'>నాశనం చెయ్యి! అంటాడు. </div><div class='q'> <span class="verse" id="V28">28&#160;</span>ఇశ్రాయేలు ప్రజలు భద్రంగా నివసిస్తారు. </div><div class='q'>యాకోబు <a href="#FN1" class="notemark">*<span class="popup"> యాకోబు నీటి ఊట</span></a>నివాసం సురక్షితం. </div><div class='q'>ధాన్యం, కొత్త ద్రాక్షారసాలున్న దేశంలో </div><div class='q'>అతనిపై ఆకాశం నిజంగా మంచు కురుస్తుంది. </div><div class='q'> <span class="verse" id="V29">29&#160;</span>ఇశ్రాయేలూ! మీరెంత ధన్యులు! </div><div class='q'>యెహోవా రక్షించిన ప్రజలారా, మీలాంటి వారెవరు? </div><div class='q'>ఆయనే మిమ్మల్ని కాపాడే డాలు వంటివాడు, </div><div class='q'>ఆయన మీకు ఘనమైన కత్తి వంటివాడు. </div><div class='q'>నీ శత్రువులు వణుకుతూ నీకు లోబడతారు </div><div class='q'>నువ్వు వారి <a href="#FN2" class="notemark">†<span class="popup"> వీపులను</span></a>ఎత్తయిన స్థలాలను తొక్కుతావు. </div><ul class='tnav'>
<li><a href='index.htm'>ద్వితీయోపదేశ కాండము</a></li>
<li><a href='DEU32.htm'>&lt;</a></li>
<li><a href='DEU.htm'>33</a></li>
<li><a href='DEU34.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V28">33:28</a>
 <span class="ft">యాకోబు నీటి ఊట</span></p>
<p class="f" id="FN2"><span class="notemark">†</span><a class="notebackref" href="#V29">33:29</a>
 <span class="ft">వీపులను</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
