<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 22</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK21.htm'>&lt;</a></li>
<li><a href='LUK.htm'>22</a></li>
<li><a href='LUK23.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='s'>యేసును పట్టివ్వడానికి యూదా లాలూచీ </div><div class='r'><a href='MAT26.htm#V1'>మత్తయి 26:2</a>, <a href='MAT26.htm#V1'>4</a>; <a href='MRK14.htm#V1'>మార్కు 14:1</a>, <a href='MRK14.htm#V1'>2</a>, <a href='MRK14.htm#V1'>10</a>, <a href='MRK14.htm#V1'>11</a> </div><div class='p'> <span class="verse" id="V1">1&#160;</span>పొంగని రొట్టెల పండగ అని పిలిచే పస్కా దగ్గర పడింది.  <span class="verse" id="V2">2&#160;</span>ప్రధాన యాజకులూ ధర్మశాస్త్ర పండితులూ యేసును ఎలా చంపించాలా అని ఆలోచిస్తున్నారు. అయితే వారు ప్రజలకి భయపడుతున్నారు. </div><div class='p'> <span class="verse" id="V3">3&#160;</span>అప్పుడు పన్నెండు మంది శిష్యుల్లో ఒకడైన ఇస్కరియోతు యూదాలో సాతాను ప్రవేశించాడు.  <span class="verse" id="V4">4&#160;</span>దాంతో యూదా వెళ్ళి ఆయనను ఎలా పట్టివ్వాలనే విషయమై ప్రధాన యాజకులతో, అధికారులతో మాట్లాడాడు.  <span class="verse" id="V5">5&#160;</span>దానికి వారు సంతోషించారు. అతనికి డబ్బివ్వడానికి అంగీకరించారు.  <span class="verse" id="V6">6&#160;</span>అతడు దానికి అంగీకరించి జనసందోహం లేనప్పుడు ఆయనను వారికి అప్పగించడానికి అనువైన సమయం కోసం చూస్తున్నాడు. </div><div class='s'>పస్కా ఏర్పాట్లు </div><div class='r'><a href='MAT26.htm#V1'>మత్తయి 26:17-19</a>; <a href='MRK14.htm#V1'>మార్కు 14:12-16</a> </div><div class='p'> <span class="verse" id="V7">7&#160;</span>పొంగని రొట్టెల పండగ సందర్భంగా పస్కా పశువును వధించాల్సిన రోజు వచ్చింది.  <span class="verse" id="V8">8&#160;</span>యేసు పేతురు యోహానులతో, <span class='wj'>“మీరు వెళ్ళి మనం భోజనం చేయడానికి పస్కాను సిద్ధం చేయండి”</span> అన్నాడు.  <span class="verse" id="V9">9&#160;</span>వారు, “మేము దాన్ని ఎక్కడ సిద్ధం చేయాలి?” అని అడిగారు.  <span class="verse" id="V10">10&#160;</span>ఆయన, <span class='wj'>“మీరు ఊరిలో ప్రవేశిస్తున్నప్పుడు నీళ్లకుండ మోసుకుంటూ ఒక వ్యక్తి మీకు ఎదురు వస్తాడు. అతని వెనకే అతని ఇంటివరకూ వెళ్ళండి.</span>  <span class="verse" id="V11">11&#160;</span> <span class='wj'>మా గురువు, ‘నేను నా శిష్యులతో కలసి పస్కా భోజనం తినడానికి విశ్రాంతి గది ఎక్కడుంది?’ అని అడుగుతున్నాడని ఆ ఇంటి యజమానితో చెప్పండి.</span>  <span class="verse" id="V12">12&#160;</span> <span class='wj'>అతడు అన్ని సదుపాయాలూ ఉన్న ఒక పెద్ద మేడ గది మీకు చూపిస్తాడు. అక్కడ సిద్ధం చేయండి”</span> అని వారితో చెప్పాడు.  <span class="verse" id="V13">13&#160;</span>సరిగ్గా ఆయన తమతో చెప్పినట్టే అన్నీ వారికి జరిగాయి. దాంతో ఆయన చెప్పినట్టే వారు పస్కాభోజనం సిద్ధపరిచారు. </div><div class='s'>చివరి పస్కా </div><div class='r'><a href='MAT26.htm#V1'>మత్తయి 26:20</a>; <a href='MRK14.htm#V1'>మార్కు 14:17</a>; యోహా 13 </div><div class='p'> <span class="verse" id="V14">14&#160;</span>సమయం వచ్చినప్పుడు ఆయనా ఆయనతో కూడా అపొస్తలులూ భోజనానికి కూర్చున్నారు.  <span class="verse" id="V15">15&#160;</span>అప్పుడాయన, <span class='wj'>“నేను హింస పొందక ముందు మీతో కలిసి ఈ పస్కా విందు ఆరగించాలని ఎంతో ఆశించాను.</span>  <span class="verse" id="V16">16&#160;</span> <span class='wj'>ఎందుకంటే అది దేవుని రాజ్యంలో నెరవేరే వరకూ మళ్ళీ దాన్ని తిననని మీతో చెబుతున్నాను.”</span>  <span class="verse" id="V17">17&#160;</span>తరువాత ఆయన ఒక గిన్నె తీసుకుని కృతజ్ఞతలు చెప్పి, <span class='wj'>“మీరు దీన్ని తీసుకుని పంచుకోండి.</span>  <span class="verse" id="V18">18&#160;</span> <span class='wj'>ఇక దేవుని రాజ్యం వచ్చే వరకూ నేను ద్రాక్షారసం తాగనని మీతో చెబుతున్నాను”</span> అన్నాడు. </div><div class='s'>ప్రభు రాత్రి భోజన సంస్కారం స్థాపన </div><div class='r'><a href='MAT26.htm#V1'>మత్తయి 26:26-29</a>; <a href='MRK14.htm#V1'>మార్కు 14:22-25</a> </div><div class='p'> <span class="verse" id="V19">19&#160;</span>ఆ తరవాత ఆయన ఒక రొట్టె తీసుకుని కృతజ్ఞతలు అర్పించి, దాన్ని విరిచి వారికిచ్చి, <span class='wj'>“ఇది మీ కోసం ధారాదత్తమైన నా శరీరం. నన్ను జ్ఞాపకం చేసుకోడానికి దీన్ని చేయండి”</span> అని చెప్పాడు.  <span class="verse" id="V20">20&#160;</span>అలాగే భోజనమైన తరువాత ఆయన ఆ పాత్రను తీసుకుని, <span class='wj'>“ఈ పాత్ర మీ కోసం చిందే నా రక్తం ద్వారా వచ్చిన కొత్త నిబంధన.</span> </div><div class='s'>యేసు తనకు జరగనైయున్న ద్రోహం గురించి వెల్లడించడం </div><div class='r'><a href='MAT26.htm#V1'>మత్తయి 26:21-25</a>; <a href='MRK14.htm#V1'>మార్కు 14:18-21</a>; <a href='JHN13.htm#V1'>యోహా 13:18-30</a> </div><div class='p'> <span class="verse" id="V21">21&#160;</span> <span class='wj'>“వినండి, నన్ను శత్రువులకు పట్టించే వాడు నాతో కూడా ఈ బల్ల దగ్గరే ఉన్నాడు.</span>  <span class="verse" id="V22">22&#160;</span> <span class='wj'>దేవుని నిర్ణయం ప్రకారం మనుష్య కుమారుడు వెళ్ళిపోతున్నాడు. కానీ ఆయనను పట్టిస్తున్న ఆ వ్యక్తికి మాత్రం యాతన తప్పదు”</span> అన్నాడు,  <span class="verse" id="V23">23&#160;</span>ఇది చేయబోయేదెవరో అంటూ వారు తమలో తాము ప్రశ్నించుకోవడం మొదలు పెట్టారు. </div><div class='s'>తమలో ఎవరు గొప్పవారని శిష్యుల మధ్య వాదం </div><div class='r'><a href='MAT20.htm#V1'>మత్తయి 20:25</a>, <a href='MAT20.htm#V1'>28</a>; <a href='MRK10.htm#V1'>మార్కు 10:42-45</a> </div><div class='p'> <span class="verse" id="V24">24&#160;</span>తమలో ఎవరు గొప్ప అనే వివాదం వారిలో తలెత్తింది.  <span class="verse" id="V25">25&#160;</span>అప్పుడు ఆయన వారితో ఇలా అన్నాడు, <span class='wj'>“ఇతర ప్రజల రాజులు తమ ప్రజల మీద ప్రభుత్వం చేస్తారు. ప్రజల మీద అధికారం చెలాయించే వారు ‘ధర్మదాతలు’ అని పిలిపించుకుంటారు.</span>  <span class="verse" id="V26">26&#160;</span> <span class='wj'>మీరు అలా ఉండకూడదు. మీలో ప్రముఖుడు తక్కువవాడుగా, నాయకుడు సేవకుడిలా ఉండాలి.</span>  <span class="verse" id="V27">27&#160;</span> <span class='wj'>అసలు గొప్పవాడు అంటే ఎవరు? భోజనానికి కూర్చునే వాడా లేక సేవ చేసేవాడా? భోజనానికి కూర్చునే వాడే కదా! అయినా నేను మీ మధ్య సేవ చేసే వాడిలా ఉన్నాను.</span> </div><div class='s'>రానున్న రాజ్యంలో అపొస్తలుల స్థానం </div><div class='r'><a href='MAT19.htm#V1'>మత్తయి 19:28</a>; <a href='REV03.htm#V1'>ప్రక 3:21</a> </div><div class='p'> <span class="verse" id="V28">28&#160;</span> <span class='wj'>“నాకు కలిగిన విషమ పరీక్షల్లో మీరే నాతో నిలిచి ఉన్నారు.</span>  <span class="verse" id="V29">29&#160;</span> <span class='wj'>నా తండ్రి నాకు రాజ్యాన్ని ప్రసాదించాడు. నా రాజ్యంలో నా భోజన బల్ల దగ్గర భోజనం చేసి,</span>  <span class="verse" id="V30">30&#160;</span> <span class='wj'>సింహాసనాలపై కూర్చుని ఇశ్రాయేలు పన్నెండు గోత్రాలకూ మీరు తీర్పు తీర్చడానికి నేను కూడా మీకు రాజ్యాన్ని ప్రసాదిస్తున్నాను.</span> </div><div class='s'>పేతురు చెప్పనున్న అబద్ధం </div><div class='r'><a href='MAT26.htm#V1'>మత్తయి 26:33-35</a>; <a href='MRK14.htm#V1'>మార్కు 14:29-31</a> </div><div class='p'> <span class="verse" id="V31">31&#160;</span> <span class='wj'>“సీమోనూ, సీమోనూ, విను. సాతాను మిమ్మల్ని పట్టుకుని గోదుమల్లా జల్లించడానికి కోరుకున్నాడు.</span>  <span class="verse" id="V32">32&#160;</span> <span class='wj'>నీ విశ్వాసం విఫలం కాకుండా నేను నీ కోసం ప్రార్థించాను. నువ్వు మళ్ళీ దేవుని వైపు తిరిగిన తరువాత నీ సోదరులను స్థిరపరచు.”</span>  <span class="verse" id="V33">33&#160;</span>కానీ పేతురు, “ప్రభూ, నీతో కూడా చెరసాలకు వెళ్ళడానికైనా, మరణించడానికైనా నేను సిద్ధంగా ఉన్నాను” అని ఆయనతో అన్నాడు.  <span class="verse" id="V34">34&#160;</span>అప్పుడు ఆయన, <span class='wj'>“ఈ రోజు నేనెవరో తెలియదని నువ్వు మూడుసార్లు బొంకిన తరువాతనే కోడి కూస్తుందని నీకు చెబుతున్నాను”</span> అన్నాడు. </div><div class='s'>వాటిల్లబోయే గడ్డు పరిస్థితి గురించి శిష్యులకు హెచ్చరికలు </div><div class='p'> <span class="verse" id="V35">35&#160;</span>ఇంకా ఆయన <span class='wj'>“నేను డబ్బు సంచీ, చెప్పులూ లేకుండా మిమ్మల్ని పంపినప్పుడు మీకేమన్నా తక్కువయిందా?”</span> అని అడిగాడు. దానికి వారు, “ఏమీ తక్కువ కాలేదు” అన్నారు.  <span class="verse" id="V36">36&#160;</span>ఆయన, <span class='wj'>“కానీ ఇప్పుడు సంచీ జోలే ఉన్నవాడు వాటిని తీసుకువెళ్ళాలి. కత్తి లేని వాడు తన పైబట్ట అమ్మి కత్తి కొనుక్కోవాలి.</span> </div><div class='p'> <span class="verse" id="V37">37&#160;</span> <span class='wj'>‘ఆయనను అక్రమాలు చేసేవారిలో ఒకడిగా ఎంచారు’ అని రాసి ఉన్న లేఖనం నా విషయంలో నెరవేరాలి. నన్ను గురించిన విషయాలన్నీ తప్పక నెరవేరతాయని మీతో చెబుతున్నాను”</span> అన్నాడు.  <span class="verse" id="V38">38&#160;</span>శిష్యులు, “ప్రభూ ఇక్కడ రెండు కత్తులున్నాయి” అన్నారు. ఆయన, <span class='wj'>“చాలు”</span> అన్నాడు. </div><div class='s'>గేత్సెమనే వనంలో యేసు </div><div class='r'><a href='MAT26.htm#V1'>మత్తయి 26:36-46</a>; <a href='MRK14.htm#V1'>మార్కు 14:32</a>, <a href='MRK14.htm#V1'>42</a>; <a href='JHN18.htm#V1'>యోహా 18:1</a> </div><div class='p'> <span class="verse" id="V39">39&#160;</span>భోజనం అయ్యాక ఆయన బయల్దేరి తన అలవాటు ప్రకారం ఒలీవ కొండకు వెళ్ళాడు. ఆయన శిష్యులు కూడా ఆయనతో వెళ్ళారు.  <span class="verse" id="V40">40&#160;</span>వారు అక్కడికి చేరుకున్న తరువాత ఆయన వారితో, <span class='wj'>“మీరు విషమ పరీక్షలో పడకుండా ప్రార్థన చేయండి”</span> అన్నాడు.  <span class="verse" id="V41">41&#160;</span>వారి దగ్గర నుండి ఆయన రాతివేత దూరం వెళ్ళి అక్కడ మోకరించి ఇలా ప్రార్థన చేశాడు.  <span class="verse" id="V42">42&#160;</span> <span class='wj'>“తండ్రీ, నీకు ఇష్టమైతే ఈ పాత్రను నా నుంచి తొలగించు. అయినా నా ఇష్టం కాదు. నీ ఇష్టమే జరగాలి.”</span>  <span class="verse" id="V43">43&#160;</span>అప్పుడు పరలోకం నుండి ఒక దూత ఆయనకు కనపడి ఆయనను బలపరిచాడు. </div><div class='p'> <span class="verse" id="V44">44&#160;</span>ఆయన తీవ్రంగా ప్రార్థిస్తూ మరింత యాతన పడ్డాడు. అప్పుడు ఆయన చెమట రక్త బిందువుల్లా నేలపై పడుతూ ఉంది.  <span class="verse" id="V45">45&#160;</span>ఆయన ప్రార్థన ముగించి తన శిష్యుల దగ్గరికి వచ్చాడు. వారు దుఃఖంచేత నిద్రపోవడం చూశాడు.  <span class="verse" id="V46">46&#160;</span>వారితో, <span class='wj'>“మీరెందుకు నిద్ర పోతున్నారు? విషమ పరీక్షలో పడకుండా మేల్కొని ప్రార్థించండి”</span> అన్నాడు. </div><div class='s'>యూదా ద్రోహం </div><div class='r'><a href='MAT26.htm#V1'>మత్తయి 26:47-56</a>; <a href='MRK14.htm#V1'>మార్కు 14:43-50</a>; <a href='JHN18.htm#V1'>యోహా 18:3-11</a> </div><div class='p'> <span class="verse" id="V47">47&#160;</span>ఆయన ఇంకా మాట్లాడుతూ ఉండగానే ప్రజలు సమూహంగా వచ్చారు. పన్నెండు మంది శిష్యుల్లో ఒకడైన యూదా వారికి ముందుగా నడుస్తూ యేసును ముద్దు పెట్టుకోడానికి దగ్గరగా వచ్చాడు.  <span class="verse" id="V48">48&#160;</span>అప్పుడు యేసు, <span class='wj'>“యూదా, ముద్దు పెట్టుకుని మనుష్య కుమారుణ్ణి పట్టిస్తున్నావా?”</span> అన్నాడు.  <span class="verse" id="V49">49&#160;</span>ఆయన చుట్టూ ఉన్నవారు జరుగుతున్నదేమిటో గ్రహించి, “ప్రభూ, కత్తితో నరకమంటావా?” అని అడిగారు.  <span class="verse" id="V50">50&#160;</span>ఈలోగా వారిలో ఒకడు ప్రధాన యాజకుడి సేవకుణ్ణి కొట్టి వాడి చెవి నరికాడు.  <span class="verse" id="V51">51&#160;</span>దానికి యేసు, <span class='wj'>“అంతటితో ఆగండి”</span> అని అతని చెవిని తాకి బాగుచేశాడు. </div><div class='p'> <span class="verse" id="V52">52&#160;</span>తనను పట్టుకోడానికి వచ్చిన పెద్దలతో, ప్రధాన యాజకులతో, దేవాలయం అధికారులతో, <span class='wj'>“ఒక బందిపోటు దొంగను పట్టుకోడానికి వచ్చినట్టు కత్తులతో దుడ్డు కర్రలతో బయల్దేరి వచ్చారా?</span>  <span class="verse" id="V53">53&#160;</span> <span class='wj'>నేను ప్రతిరోజూ మీ దగ్గర దేవాలయంలో ఉన్నప్పుడు నన్ను పట్టుకోలేదు. అయితే ఇది మీ సమయం, చీకటి ఆధిపత్యం”</span> అన్నాడు. </div><div class='s'>యేసును బంధించడం. పేతురు అబద్ధం </div><div class='r'><a href='MAT26.htm#V1'>మత్తయి 26:57</a>, <a href='MAT26.htm#V1'>69-75</a>; <a href='MRK14.htm#V1'>మార్కు 14:53</a>, <a href='MRK14.htm#V1'>54</a>, <a href='MRK14.htm#V1'>66-72</a>; <a href='JHN18.htm#V1'>యోహా 18:12</a>, <a href='JHN18.htm#V1'>15-18</a>, <a href='JHN18.htm#V1'>25-27</a> </div><div class='p'> <span class="verse" id="V54">54&#160;</span>వారు ఆయనను పట్టుకుని ఈడ్చుకుంటూ ప్రధాన యాజకుడి ఇంట్లోకి తీసుకు వెళ్ళారు. పేతురు దూరంగా వారి వెనకే వెళ్ళాడు.  <span class="verse" id="V55">55&#160;</span>అప్పుడు కొంతమంది ఆ ఇంటి ఆవరణలో చలిమంట వేసుకుని దాని చుట్టూ కూర్చుని ఉన్నారు. పేతురు కూడా వెళ్ళి వారితో కూర్చున్నాడు. </div><div class='p'> <span class="verse" id="V56">56&#160;</span>అప్పుడు ఒక పనిపిల్ల మంట వెలుతురులో కూర్చుని ఉన్న పేతురును పరీక్షగా చూసి, “ఈ మనిషి కూడా అతనితో ఉన్నవాడే” అంది.  <span class="verse" id="V57">57&#160;</span>దానికి పేతురు, “అమ్మాయీ, అతనెవరో నాకు తెలియదు” అన్నాడు.  <span class="verse" id="V58">58&#160;</span>కాసేపటికి మరొకడు పేతురును చూసి, “నువ్వు కూడా వారిలో ఒకడివే” అన్నాడు. దానికి పేతురు, “నేను కాదయ్యా” అన్నాడు.  <span class="verse" id="V59">59&#160;</span>మరో గంట గడిచాక ఇంకొకడు పేతురును చూసి, “ఇతడు కచ్చితంగా అతనితో కూడా ఉన్నాడు. ఇతడు గలిలయ వాడే” అని నొక్కి చెప్పాడు.  <span class="verse" id="V60">60&#160;</span>అందుకు పేతురు, “నువ్వు అంటున్నదేమిటో నాకు తెలియడం లేదు” అన్నాడు. అతడు ఇలా మాట్లాడుతూ ఉండగానే కోడి కూసింది.  <span class="verse" id="V61">61&#160;</span>అప్పుడు ప్రభువు అటు తిరిగి పేతురు వైపు చూశాడు. <span class='wj'>“నేనెవరో తెలియదని నువ్వు మూడుసార్లు చెప్పిన తరువాత కోడి కూస్తుందని”</span> ప్రభువు తనతో చెప్పిన మాట పేతురుకి జ్ఞాపకం వచ్చింది.  <span class="verse" id="V62">62&#160;</span>దాంతో పేతురు బయటకు వెళ్ళి వెక్కి వెక్కి ఏడ్చాడు. </div><div class='s'>యేసును కొట్టడం </div><div class='r'><a href='MAT26.htm#V1'>మత్తయి 26:67</a>, <a href='MAT26.htm#V1'>68</a>; <a href='MRK14.htm#V1'>మార్కు 14:65</a>; <a href='JHN18.htm#V1'>యోహా 18:22</a>, <a href='JHN18.htm#V1'>23</a> </div><div class='p'> <span class="verse" id="V63">63&#160;</span>యేసును పట్టుకున్నవారు ఆయనను ఎగతాళి చేశారు, కొట్టారు.  <span class="verse" id="V64">64&#160;</span>ఆయన కళ్ళకు గంతలు కట్టి, కొట్టి “నిన్ను ఎవరు కొట్టారో ప్రవచనం చెప్పు” అన్నారు.  <span class="verse" id="V65">65&#160;</span>ఆయనను నీచంగా దూషించారు. ఆయనకు వ్యతిరేకంగా అనేక దూషణ మాటలు పలికారు. </div><div class='s'>సన్ హెడ్రిన్ సభ ఎదుట యేసు </div><div class='r'><a href='MAT26.htm#V1'>మత్తయి 26:59-68</a>; <a href='MRK14.htm#V1'>మార్కు 14:55-65</a>; <a href='JHN18.htm#V1'>యోహా 18:19-24</a> </div><div class='p'> <span class="verse" id="V66">66&#160;</span>ఉదయం కాగానే ప్రజల నాయకులూ, ముఖ్య యాజకులూ, ధర్మశాస్త్ర పండితులూ సమావేశమయ్యారు. ఆయనను మహాసభకు తీసుకువెళ్ళారు.  <span class="verse" id="V67">67&#160;</span>“నువ్వు అభిషిక్తుడివైతే అది మాకు చెప్పు” అన్నారు. అందుకాయన, <span class='wj'>“నేను మీతో చెప్పినా మీరు నమ్మరు.</span>  <span class="verse" id="V68">68&#160;</span> <span class='wj'>అంతే కాకుండా నేను మిమ్మల్ని ప్రశ్నిస్తే జవాబివ్వరు.</span>  <span class="verse" id="V69">69&#160;</span> <span class='wj'>అయితే ఇకపై మనుష్య కుమారుడు బల ప్రభావాలున్న దేవుని కుడి వైపున కూర్చుని ఉంటాడు”</span> అన్నాడు.  <span class="verse" id="V70">70&#160;</span>“అయితే నువ్వు దేవుని కుమారుడివా?” అన్నారు. ఆయన వారితో, <span class='wj'>“మీరన్నట్టు ఆయనను నేనే”</span> అన్నాడు.  <span class="verse" id="V71">71&#160;</span>అందుకు వారు, “మనకిక సాక్షులతో పనేముంది? ఇతని నోటి మాట మనమే విన్నాం కదా” అన్నారు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK21.htm'>&lt;</a></li>
<li><a href='LUK.htm'>22</a></li>
<li><a href='LUK23.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
