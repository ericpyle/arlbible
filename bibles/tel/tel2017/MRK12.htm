<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మార్కు రాసిన సువార్త 12</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK11.htm'>&lt;</a></li>
<li><a href='MRK.htm'>12</a></li>
<li><a href='MRK13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>కౌలు దారుల వద్ద వసూలుకై వచ్చిన తోట యజమాని ఉపమానం </div><div class='r'><a href='MAT21.htm#V1'>మత్తయి 21:33-46</a>; <a href='LUK20.htm#V1'>లూకా 20:9-19</a>; <a href='ISA05.htm#V1'>యెష 5:1-7</a> </div><div class='p'> <span class="verse" id="V1">1&#160;</span>ఆ తరువాత ఆయన వారితో ఉదాహరణలతో మాట్లాడసాగాడు. <span class='wj'>“ఒకడు ద్రాక్షతోట వేసి చుట్టూ గోడ కట్టాడు. ద్రాక్షపళ్ళు తొక్కడానికి గానుగ తొట్టి కట్టించి, అక్కడే ఒక కావలి గోపురం కూడా కట్టించాడు. ఆ తరువాత ఆ ద్రాక్షతోటను రైతులకు కౌలుకిచ్చి ప్రయాణమై దూర దేశానికి వెళ్ళాడు.</span> </div><div class='p'> <span class="verse" id="V2">2&#160;</span> <span class='wj'>పంటకాలం వచ్చినప్పుడు ఆ ద్రాక్షపండ్లలో తనకు రావలసిన భాగం తీసుకురమ్మని ఒక సేవకుణ్ణి వారి దగ్గరికి పంపాడు.</span>  <span class="verse" id="V3">3&#160;</span> <span class='wj'>అయితే ఆ రైతులు ఆ సేవకుణ్ణి పట్టుకుని కొట్టి, వట్టి చేతులతో పంపివేశారు.</span> </div><div class='p'> <span class="verse" id="V4">4&#160;</span> <span class='wj'>అతడు మళ్ళీ ఇంకొక సేవకుణ్ణి పంపాడు. వారు అతని తలపై గాయపరచి, అవమానించి పంపివేశారు.</span>  <span class="verse" id="V5">5&#160;</span> <span class='wj'>అతడు ఇంకొక సేవకుణ్ణి కూడా పంపాడు. వారు అతణ్ణి చంపేశారు. అతడింకా చాలా మందిని పంపాడు. కాని, ఆ రైతులు వారిలో కొందరిని కొట్టి, ఇంకొందరిని చంపారు.</span> </div><div class='p'> <span class="verse" id="V6">6&#160;</span> <span class='wj'>వారి దగ్గరికి పంపడానికి ఇక తన ప్రియ కుమారుడు ఒక్కడే మిగిలాడు. వారు తన కుమారుణ్ణి గౌరవిస్తారనుకుని చివరిగా అతడు తన కుమారుణ్ణి పంపాడు.</span>  <span class="verse" id="V7">7&#160;</span> <span class='wj'>కాని ఆ కౌలుదారులు ‘ఇతడే వారసుడు! ఇతన్ని చంపుదాం. అప్పుడు వారసత్వం మనది అవుతుంది’ అని తమలో తాము మాట్లాడుకున్నారు.</span>  <span class="verse" id="V8">8&#160;</span> <span class='wj'>వారు అతన్ని పట్టుకుని, చంపి ఆ ద్రాక్షతోట అవతల పారవేశారు.</span> </div><div class='p'> <span class="verse" id="V9">9&#160;</span> <span class='wj'>అప్పుడు ఆ ద్రాక్షతోట యజమాని ఏం చేస్తాడు? వచ్చి ఆ రైతులను చంపి, ఆ ద్రాక్షతోటను ఇతరులకు కౌలుకిస్తాడు.</span>  <span class="verse" id="V10">10&#160;</span> <span class='wj'>మీరు ఈ లేఖనం చదవలేదా?</span> </div><div class='q'><span class='wj'>‘ఇల్లు కట్టేవారు పనికి రాదని పారవేసిన రాయి తలరాయిగా మారింది.</span> </div><div class='q'> <span class="verse" id="V11">11&#160;</span> <span class='wj'>అది ప్రభువు మూలంగా జరిగింది.</span> </div><div class='q'><span class='wj'>ఇది మా దృష్టిలో అద్భుతంగా ఉంది.’ ”</span> </div><div class='p'> <span class="verse" id="V12">12&#160;</span>ఈ ఉపమానం తమ గురించే చెప్పాడని వారు గ్రహించారు. కనుక ఆయనను బంధించాలని చూశారు కాని, ప్రజల గుంపును చూసి జంకారు. అందువల్ల ఆయనను వదిలి వెళ్ళిపోయారు. </div><div class='s'>పన్ను విషయం ప్రశ్న </div><div class='r'><a href='MAT22.htm#V1'>మత్తయి 22:15-22</a>; <a href='LUK20.htm#V1'>లూకా 20:19-26</a> </div><div class='p'> <span class="verse" id="V13">13&#160;</span>యేసును ఆయన మాటల్లోనే పట్టుకోవాలని వారు పరిసయ్యుల, హేరోదీయుల అనుచరులు కొందరిని ఆయన దగ్గరికి పంపారు.  <span class="verse" id="V14">14&#160;</span>వారు వచ్చి ఇలా అన్నారు, “బోధకా! నీవు నిజం మాట్లాడేవాడివని మాకు తెలుసు. ఎవరినీ లెక్కచేయవని మాకు తెలుసు. నీవు మనుషులను పక్షపాతంతో చూడకుండా, సత్యమార్గాన్ని ఉన్నది ఉన్నట్టు బోధిస్తావు. సీజరు చక్రవర్తికి పన్నులు కట్టడం న్యాయమా కాదా?  <span class="verse" id="V15">15&#160;</span>మనం పన్నులు కట్టాలా? మానాలా?” అని అడిగారు. అయితే యేసుకు వారి కుయుక్తి తెలిసి వారితో, <span class='wj'>“నన్నెందుకు పరీక్షిస్తున్నారు? ఒక దేనారం తీసుకు రండి”</span> అన్నాడు.  <span class="verse" id="V16">16&#160;</span>వారు ఒక నాణాన్ని తీసుకు వచ్చారు. <span class='wj'>“దీని మీద ఎవరి బొమ్మ ఉంది? ఎవరి శాసనం ఉంది?”</span> అని ఆయన అడిగాడు. వారాయనతో, “సీజరుది” అన్నారు.  <span class="verse" id="V17">17&#160;</span>అప్పుడు యేసు వారితో, <span class='wj'>“సీజరుకు చెందింది సీజరుకు ఇవ్వండి, దేవునికి చెందింది దేవునికి ఇవ్వండి”</span> అన్నాడు. ఆయన సమాధానం విని వాళ్ళు ఆశ్చర్యపోయారు. </div><div class='s'>సద్దూకయ్యులకు యేసు జవాబు </div><div class='r'><a href='MAT22.htm#V1'>మత్తయి 22:23-33</a>; <a href='LUK20.htm#V1'>లూకా 20:27-38</a> </div><div class='p'> <span class="verse" id="V18">18&#160;</span>అప్పుడు చనిపోయిన వారు తిరిగి బతకరు అని బోధించే సద్దూకయ్యులు కొందరు ఆయన దగ్గరికి వచ్చి ఆయనకు ఒక ప్రశ్న వేశారు.  <span class="verse" id="V19">19&#160;</span>“బోధకా, ఒకడి సోదరుడు చనిపోతే, ఆ చనిపోయిన సోదరుని భార్యను అతడి సోదరుడు పెళ్ళి చేసుకుని, చనిపోయిన సోదరునికి సంతానం కలిగేలా చెయ్యాలని మోషే మనకోసం ధర్మశాస్త్రంలో రాశాడు. </div><div class='p'> <span class="verse" id="V20">20&#160;</span>ఏడుగురు అన్నదమ్ములున్నారు. మొదటి వాడు ఒక స్త్రీని పెళ్ళి చేసుకుని సంతానం లేకుండా చనిపోయాడు.  <span class="verse" id="V21">21&#160;</span>రెండవవాడు ఆమెను పెళ్ళిచేసుకున్నాడు. అతడు కూడా సంతానం లేకుండా చనిపోయాడు. మూడవ వాడికి కూడా అలాగే జరిగింది.  <span class="verse" id="V22">22&#160;</span>ఆ ఏడుగురూ ఆమెను పెళ్ళిచేసుకుని సంతానం లేకుండా చనిపోయారు. చివరికి ఆ స్త్రీ కూడా చనిపోయింది.  <span class="verse" id="V23">23&#160;</span>చనిపోయిన వారు తిరిగి బ్రతికినపుడు ఆమె ఎవరి భార్యగా ఉంటుంది? ఆమెను ఆ ఏడుగురూ పెళ్ళి చేసుకున్నారు కదా!” అని అడిగారు. </div><div class='p'> <span class="verse" id="V24">24&#160;</span>యేసు వారికి జవాబిస్తూ, <span class='wj'>“మీకు లేఖనాలు, దేవుని శక్తి తెలియవు గనుక పొరబడుతున్నారు.</span>  <span class="verse" id="V25">25&#160;</span> <span class='wj'>చనిపోయిన వారు తిరిగి బ్రతికిన తరువాత వివాహం చేసుకోరు. వారు పరలోకంలో ఉన్న దేవదూతల్లా ఉంటారు.</span>  <span class="verse" id="V26">26&#160;</span> <span class='wj'>ఇక చనిపోయిన వారు బ్రతకడం విషయమైతే, మోషే తాను రాసిన గ్రంథంలో ‘పొదను గురించిన భాగం’ రాసినప్పుడు దేవుడతనితో, ‘నేను అబ్రాహాముకు దేవుణ్ణి, ఇస్సాకుకు దేవుణ్ణి, యాకోబుకు దేవుణ్ణి’ అని అతనితో చెప్పాడు.</span>  <span class="verse" id="V27">27&#160;</span> <span class='wj'>తాను వారికి దేవుణ్ణి అని అన్నప్పుడు ఆయన చనిపోయిన వారి దేవుడు కాదు, బ్రతికి ఉన్నవారికి మాత్రమే దేవుడు. మీరు చాలా పొరబడుతున్నారు”</span> అన్నాడు. </div><div class='s'>గొప్ప ఆజ్ఞలు </div><div class='r'><a href='MAT22.htm#V1'>మత్తయి 22:34-40</a>; <a href='LUK10.htm#V1'>లూకా 10:25-37</a> </div><div class='p'> <span class="verse" id="V28">28&#160;</span>ధర్మశాస్త్ర పండితుల్లో ఒకడు వచ్చి వారి వాదన విన్నాడు. యేసు చక్కని సమాధానం చెప్పాడని గ్రహించి, “ఆజ్ఞలన్నిటిలో ముఖ్యమైన ఆజ్ఞ ఏది?” అని ఆయనను అడిగాడు.  <span class="verse" id="V29">29&#160;</span>అప్పుడు యేసు, <span class='wj'>“ఆజ్ఞలన్నిటిలో ముఖ్యమైనది ఇది, ‘ఇశ్రాయేలు ప్రజలారా వినండి, ప్రభువైన మన దేవుడు, ఆ ప్రభువు ఒక్కడే.</span>  <span class="verse" id="V30">30&#160;</span> <span class='wj'>పూర్ణ హృదయంతో, పూర్ణ ఆత్మతో, పూర్ణ మనసుతో, పూర్ణ బలంతో నీ దేవుడైన ప్రభువును ప్రేమించాలి.’ ఇది ప్రధాన ఆజ్ఞ.</span>  <span class="verse" id="V31">31&#160;</span> <span class='wj'>రెండవది, ‘నిన్ను నీవెంతగా ప్రేమించుకుంటావో నీ పొరుగువాణ్ణి అంతగా ప్రేమించాలి.’ వీటికి మించిన ఆజ్ఞ మరొకటి లేదు”</span> అని జవాబిచ్చాడు. </div><div class='p'> <span class="verse" id="V32">32&#160;</span>ఆ ధర్మశాస్త్ర పండితుడు, “అయ్యా, మీరు బాగా చెప్పారు. దేవుడొక్కడే అనీ, ఆయన తప్ప వేరే దేవుడు లేడనీ మీరు చెప్పింది నిజమే.  <span class="verse" id="V33">33&#160;</span>పూర్ణ హృదయంతో, పూర్ణ బుద్ధితో, పూర్ణ బలంతో ఆయనను ప్రేమించడం, మనలను ప్రేమించుకున్నట్టే మన పొరుగు వాణ్ణి ప్రేమించడం అన్ని హోమాల కన్నా, బలుల కన్నా ముఖ్యం” అన్నాడు. </div><div class='p'> <span class="verse" id="V34">34&#160;</span>అతడు వివేకంగా జవాబు చెప్పాడని యేసు గ్రహించి అతనితో, <span class='wj'>“నీవు దేవుని రాజ్యానికి దూరంగా లేవు”</span> అన్నాడు. ఆ తరువాత ఆయనను ప్రశ్నలు అడగడానికి ఎవ్వరికీ ధైర్యం లేకపోయింది. </div><div class='s'>పరిసయ్యులకు యేసు ప్రశ్నలు </div><div class='r'><a href='MAT22.htm#V1'>మత్తయి 22:41-46</a>; <a href='LUK20.htm#V1'>లూకా 20:41-44</a> </div><div class='p'> <span class="verse" id="V35">35&#160;</span>యేసు దేవాలయంలో ఉపదేశం చేస్తూ, <span class='wj'>“క్రీస్తు దావీదు కుమారుడని ధర్మశాస్త్ర పండితులు ఎలా అంటున్నారు?</span>  <span class="verse" id="V36">36&#160;</span> <span class='wj'>దావీదు, తానే పరిశుద్ధాత్మ మూలంగా మాట్లాడుతూ,</span> </div><div class='q'><span class='wj'>‘ప్రభువు నా ప్రభువుతో పలికిన వాక్కు,</span> </div><div class='q'><span class='wj'>నీ శత్రువులను నీ పాదాల కింద ఉంచే వరకూ నా కుడి పక్కన కూర్చో’ అన్నాడు.</span> </div><div class='p'> <span class="verse" id="V37">37&#160;</span> <span class='wj'>దావీదు స్వయంగా ఆయనను ‘ప్రభువు’ అని పిలిచాడు కదా! అలాంటప్పుడు క్రీస్తు అతనికి కుమారుడు ఎలా అవుతాడు?” అన్నాడు. అక్కడున్న ప్రజలు ఎంతో సంతోషంతో ఆయన మాటలు విన్నారు.</span> </div><div class='p'> <span class="verse" id="V38">38&#160;</span>ఆయన ఇంకా ఎన్నో విషయాలు బోధిస్తూ ఈ విధంగా అన్నాడు, <span class='wj'>“ధర్మశాస్త్ర పండితుల విషయంలో జాగ్రత్తగా ఉండండి. వారు పొడవాటి దుస్తులు ధరించి, సంత వీధుల్లో తిరుగుతూ ప్రజలు తమకు నమస్కరించాలని కోరుతూ,</span>  <span class="verse" id="V39">39&#160;</span> <span class='wj'>సమాజ మందిరాల్లో అగ్రస్థానాలను, విందుల్లో గౌరవప్రదమైన స్థానాలను కోరుకుంటారు.</span>  <span class="verse" id="V40">40&#160;</span> <span class='wj'>వారు విధవరాళ్ళ ఇళ్ళను దోచుకుంటూ పైకి మాత్రం నటనగా గంటల తరబడి ప్రార్థనలు చేస్తారు. అలాంటి వారిని దేవుడు తీవ్రంగా శిక్షిస్తాడు.”</span> </div><div class='s'>వితంతువు వేసిన కానుక </div><div class='r'><a href='LUK21.htm#V1'>లూకా 21:1-4</a> </div><div class='p'> <span class="verse" id="V41">41&#160;</span>యేసు, దేవాలయంలో కానుకలు వేసే పెట్టెలో మనుషులు డబ్బు వేయడం గమనిస్తూ ఉన్నాడు. ధనవంతులు చాలా మంది పెద్ద మొత్తాలను ఆ పెట్టెలో వేశారు.  <span class="verse" id="V42">42&#160;</span>అప్పుడు ఒక పేద వితంతువు వచ్చి రెండు నాణాలు ఆ పెట్టెలో వేసింది.  <span class="verse" id="V43">43&#160;</span>ఆయన తన శిష్యులను దగ్గరికి పిలిచి, <span class='wj'>“నేను మీతో కచ్చితంగా చెప్పేదేమంటే, కానుక పెట్టెలో డబ్బులు వేసిన వారందరికంటే ఈ పేద వితంతువు ఎక్కువ వేసింది.</span>  <span class="verse" id="V44">44&#160;</span> <span class='wj'>మిగతావారు తాము దాచుకున్న ధనంలో కొంత మాత్రమే వేశారు కాని, ఈమె పేదదైనా తన దగ్గర ఉన్నదంతా వేసింది”</span> అన్నాడు. </div><ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK11.htm'>&lt;</a></li>
<li><a href='MRK.htm'>12</a></li>
<li><a href='MRK13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
