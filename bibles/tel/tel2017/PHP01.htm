<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఫిలిప్పీయులకు రాసిన పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఫిలిప్పీయులకు రాసిన పత్రిక</a></li>
<li><a href='EPH06.htm'>&lt;</a></li>
<li><a href='PHP.htm'>1</a></li>
<li><a href='PHP02.htm'>&gt;</a></li>
</ul>
<div class="main">
<div class='mt'>ఫిలిప్పీయులకు రాసిన పత్రిక </div><div class='is'>గ్రంథకర్త </div><div class='ip'>ఈ పత్రిక తాను రాశాడని (1:1) చెప్పాడు. అంతర్గత లక్షణాలు, శైలి, చారిత్రిక అంశాలు దీన్ని దృఢపరుస్తున్నాయి. అది సంఘం కూడా ఈ పత్రిక రచన, అధికారం పౌలుదేనని వక్కాణించింది. ఫిలిప్పి పత్రిక క్రీస్తు మనస్సును ఆవిష్కరించింది (2:1-11). ఈ లేఖ రాసినప్పుడు పౌలు ఖైదీ అయినప్పటికీ అతడు పూర్ణానందం తో ఉన్నాడు. కష్టాల కడలిలో, బాధల్లో సైతం క్రైస్తవులు ఆనందంగా ఉండగలరని ఫిలిప్పి పత్రిక నేర్పిస్తున్నది. క్రీస్తులోని నిరీక్షణ మూలంగా మనం ఆనందంగా ఉండగలం. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 60 - 63 మధ్యభాగం </div><div class='ip'>రోమ్ లో చెరలో ఉండి పౌలు ఈ పత్రిక రాశాడు. (అపో. కా. 28-30). ఈ పత్రికను ఎపఫ్రోదితు ఫిలిప్పి సంఘానికి తీసుకుపోవాలి. ఇతడు ఫిలిప్పి సంఘం నుంచి పౌలుకు ఆర్ధిక సాయం తీసుకుని వచ్చాడు. (2:25; 4:18). అయితే అతడు రోమ్ లో ఉన్న కాలంలో తీవ్ర అస్వస్థతకు గురయ్యాడు. తిరుగు ప్రయాణం ఆలస్యం అయింది. అందుకని పౌలు ఇతని ద్వారా ఈ లేఖ పంపుతున్నాడు (2:26-27). </div><div class='is'>స్వీకర్త </div><div class='ip'>ఫిలిప్పి నగరంలోని క్రైస్తవ సంఘం. ఇది మాసిడోనియా జిల్లాలో ప్రధాన నగరం. </div><div class='is'>ప్రయోజనం </div><div class='ip'>చెరలో తన పరిస్థితులు (1:12-26), విడుదల గనక కలిగితే తన పథకాలు (1:23 24) ఫిలిప్పి విశ్వాసులకు తెలియజేయాలని పౌలు ఆశించాడు. సంఘంలో కొన్ని విభేదాలు, విరోధాలు ఉన్నట్టు కనిపించింది. అందువల్ల అపోస్తలుడు సంఘ ఐక్యత దృష్ట్యా వినయగుణం యొక్క ప్రాముఖ్యతను ప్రోత్సహిస్తూ రాశాడు (2:1-18; 4:2-3). కాపరి గుణగణాలకు సంబంధించిన సిద్ధాంతం తెలిసిన వాడుగా కొందరు భిన్న బోధకుల హానికరమైన బోధలకు వ్యతిరేకంగా ఈ లేఖ రాశాడు (3:2, 3). తిమోతిని సంఘానికి పరిచయం చెయ్యడానికి, ఎపఫ్రోదితు ఆరోగ్య పరిస్థితి, అతని ఉద్దేశాలు తెలియజేయడానికి పులు ఈ లేఖ రాశాడు. సంఘం పంపిన కానుకలను బట్టి వారికి కృతజ్ఞతలు తెలిపాడు (4:10-20). </div><div class='is'>ముఖ్యాంశం </div><div class='ip'>ఆనంద జీవనం </div><div class='iot'>విభాగాలు </div><div class='io'>1. అభినందనలు — 1:1, 2 </div><div class='io'>2. పౌలు స్థితి, సంఘానికి ప్రోత్సాహం — 1:3-2:30 </div><div class='io'>3. భిన్న బోధల విషయంలో హెచ్చరికలు — 3:1-4:1 </div><div class='io'>4. అంతిమ ప్రోత్సాహ వాక్కులు — 4:2-9 </div><div class='io'>5. కృతజ్ఞతలు — 4:10-20 </div><div class='io'>6. చివరి శుభాకాంక్షలు — 4:21-23  
</div><div class='chapterlabel' id="V0"> 1</div><div class='s'>విశ్వాసికి జీవం క్రీస్తే </div><div class='p'> <span class="verse" id="V1">1&#160;</span>ఫిలిప్పీ పట్టణంలో క్రీస్తు యేసుకు చెందిన పరిశుద్ధులందరికీ సంఘ నాయకులకూ పరిచారకులకూ క్రీస్తు యేసు దాసులైన పౌలు, తిమోతి రాస్తున్న సంగతులు.  <span class="verse" id="V2">2&#160;</span>మన తండ్రి దేవుని నుండీ ప్రభువైన యేసు క్రీస్తు నుండీ మీకు కృపా, శాంతీ కలుగు గాక. </div><div class='p'> <span class="verse" id="V3">3&#160;</span>నేను మిమ్మల్ని ఎప్పుడు గుర్తుకు తెచ్చుకున్నా నా దేవునికి వందనాలు చెబుతాను.  <span class="verse" id="V4">4&#160;</span>మీ కోసం నేను ప్రార్థించే ప్రతిసారీ అది ఆనందభరితమైన ప్రార్థనే.  <span class="verse" id="V5">5&#160;</span>సువార్త విషయంలో మొదటి రోజు నుంచి ఇప్పటి వరకూ మీ సహవాసానికి వందనాలు.  <span class="verse" id="V6">6&#160;</span>మీలో ఈ మంచి పని మొదలు పెట్టినవాడు యేసు క్రీస్తు తిరిగి వచ్చే రోజు వరకూ ఆ పని కొనసాగించి పూర్తి చేస్తాడు. ఇది నా గట్టి నమ్మకం. </div><div class='p'> <span class="verse" id="V7">7&#160;</span>మిమ్మల్ని గురించి నేనిలా భావించడం సబబే. ఎందుకంటే మీరు నా హృదయంలో ఉన్నారు. నేను ఖైదులో ఉన్నప్పుడూ, నేను సువార్త పక్షంగా వాదిస్తూ నిరూపిస్తున్నపుడు మీరంతా ఈ కృపలో నాతో పాలివారుగా ఉన్నారు.  <span class="verse" id="V8">8&#160;</span>క్రీస్తు యేసు ప్రేమ లోతుల్లో నుంచి, మీ కోసం నేనెంత తపిస్తున్నానో దేవుడే నాకు సాక్షి. </div><div class='s'>హింసలపై విజయం సాధించిన ఆనందం </div><div class='p'> <span class="verse" id="V9">9&#160;</span>మీ ప్రేమ జ్ఞానంతో, సంపూర్ణ వివేచనతో అంతకంతకూ వృద్ధి చెందుతూ ఉండాలని నేను ప్రార్థిస్తున్నాను.  <span class="verse" id="V10">10&#160;</span>దేవునికి మహిమ, స్తుతి కలిగేలా మీరు శ్రేష్ఠమైన విషయాలను పరీక్షించి తెలుసుకుని, యేసు క్రీస్తు ద్వారా కలిగే నీతిఫలాలతో నిండి, క్రీస్తు వచ్చే రోజు వరకూ యథార్థంగా నిర్దోషంగా ఉండాలన్నదే నా ప్రార్థన  <span class="verse" id="V11">11&#160;</span>అంతేకాక దేవునికి మహిమ, స్తుతి కలిగేలా, మీరు యేసు క్రీస్తు ద్వారా కలిగే నీతి ఫలాలతో నిండి ఉండాలి. </div><div class='p'> <span class="verse" id="V12">12&#160;</span>సోదరులారా, నాకు సంభవించినవి సువార్త మరి ఎక్కువగా వ్యాపించడానికే అని మీరు తెలుసుకోవాలని ఇప్పుడు కోరుతున్నాను.  <span class="verse" id="V13">13&#160;</span>ఎలాగంటే, నా సంకెళ్ళు క్రీస్తు కోసమే కలిగాయని రాజ భవనం కావలి వారికీ తక్కిన వారందరికీ తెలిసిపోయింది.  <span class="verse" id="V14">14&#160;</span>అంతేకాక, ప్రభువులోని సోదరుల్లో ఎక్కువమంది నా బంధకాలను బట్టి స్థిర విశ్వాసం కలిగి, నిర్భయంగా దేవుని వాక్కు ప్రకటించడానికి ఎక్కువ ధైర్యం తెచ్చుకున్నారు. </div><div class='p'> <span class="verse" id="V15">15&#160;</span>కొంతమంది అసూయతో కలహబుద్ధితో, మరి కొంతమంది మంచి ఉద్దేశంతో క్రీస్తును ప్రకటిస్తున్నారు.  <span class="verse" id="V16">16&#160;</span>ప్రేమతో క్రీస్తును ప్రకటించేవారికి నేను సువార్త పక్షాన వాదించడానికి నియామకం పొందానని తెలుసు.  <span class="verse" id="V17">17&#160;</span>అయితే మిగతా వారు బంధకాల్లో ఉన్న నాకు మరింత బాధ కలిగించాలని శుద్ధ మనసుతో కాక కక్షతో క్రీస్తును ప్రకటిస్తున్నారు.  <span class="verse" id="V18">18&#160;</span>అయితేనేం? కపటంతో గానీ సత్యంతో గాని, ఎలాగైనా క్రీస్తును ప్రకటించడం మాత్రం జరుగుతూ ఉంది. అందుకు నేను ఆనందిస్తున్నాను. ఇక ముందు కూడా ఆనందిస్తాను. </div><div class='p'> <span class="verse" id="V19">19&#160;</span>మీ ప్రార్థనల వలన, యేసు క్రీస్తు ఆత్మసాయం వలన, నా విడుదల కోసం ఇదంతా జరుగుతూ ఉందని నాకు తెలుసు.  <span class="verse" id="V20">20&#160;</span>నేను ఏ విషయంలోనైనా సిగ్గుపాలు కానని నాకు నిబ్బరమైన ఆశాభావం ఉంది. అయితే, ఎప్పటిలాగానే ఇప్పుడు కూడా నా జీవితం వలన గానీ, చావు వలన గానీ క్రీస్తును నా శరీరంతో ఘనపరుస్తాను అనే ధైర్యం ఉంది. </div><div class='p'> <span class="verse" id="V21">21&#160;</span>నావరకైతే బతకడం క్రీస్తే, మరి చావడం లాభమే.  <span class="verse" id="V22">22&#160;</span>అయినా శరీరంలో నేనింకా బతుకుతూ నా ప్రయాసకు ఫలితం ఉంటే, అప్పుడు నేనేం కోరుకోవాలో నాకు తెలియడం లేదు.  <span class="verse" id="V23">23&#160;</span>ఈ రెండింటి మధ్య ఇరుక్కుపోయాను. నేను లోకాన్ని విడిచి క్రీస్తుతోనే ఉండిపోవాలని నా కోరిక. అన్నిటికంటే అదే ఉత్తమం.  <span class="verse" id="V24">24&#160;</span>అయినా నేను శరీరంతో ఉండడం మీకోసం మరింత అవసరం.  <span class="verse" id="V25">25-26&#160;</span>తద్వారా, నేను మీ దగ్గరికి తిరిగి రావడంవల్ల క్రీస్తు యేసులో నన్ను బట్టి మీరు గర్వ పడతారు. మీరు విశ్వాసంలో అభివృద్ధి, ఆనందం పొందడానికి నేను జీవిస్తూ మీ అందరితో ఉంటానని నాకు గట్టి నమ్మకం ఉంది. </div><div class='p'> <span class="verse" id="V27">27&#160;</span>నేను మిమ్మల్ని చూడడానికి వచ్చినా, రాకపోయినా, అందరూ కలిసికట్టుగా సువార్త విశ్వాసం పక్షంగా పోరాడుతూ, ఏక భావంతో నిలిచి ఉన్నారని నేను మిమ్మల్ని గురించి వినేలా, మీరు క్రీస్తు సువార్తకు తగినట్టుగా ప్రవర్తించండి. </div><div class='p'> <span class="verse" id="V28">28&#160;</span>మిమ్మల్ని ఎదిరించే వారికి ఏ విషయంలోనూ భయపడవద్దు. మీ ధైర్యం వారికి నాశనం, మీకు రక్షణ కలుగుతాయని తెలిపే సూచన. ఇది దేవుని వలన కలిగే విడుదల.  <span class="verse" id="V29">29-30&#160;</span>గతంలో నేను సాగించిన పోరాటాన్ని చూసారు. దాన్ని గురించి వింటున్నారు. మీరు కూడా అదే పోరాటంలో ఉన్నారు. కాబట్టి దేవుడు మీకు కేవలం క్రీస్తును విశ్వసించే అవకాశమే కాకుండా, ఆయన కోసం కష్టాలు అనుభవించే అవకాశం కూడా కలిగించాడు. </div><ul class='tnav'>
<li><a href='index.htm'>ఫిలిప్పీయులకు రాసిన పత్రిక</a></li>
<li><a href='EPH06.htm'>&lt;</a></li>
<li><a href='PHP.htm'>1</a></li>
<li><a href='PHP02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
