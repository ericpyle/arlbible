<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోబు 34</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోబు</a></li>
<li><a href='JOB33.htm'>&lt;</a></li>
<li><a href='JOB.htm'>34</a></li>
<li><a href='JOB35.htm'>&gt;</a></li>
</ul>
<div class="main">
 
<div class='chapterlabel' id="V0"> 34</div><div class='p'> <span class="verse" id="V1">1&#160;</span>అప్పుడు ఎలీహు మళ్ళీ ఇలా చెప్పసాగాడు. </div><div class='q'> <span class="verse" id="V2">2&#160;</span>జ్ఞానులారా, నా మాటలు వినండి. అనుభవశాలులారా, వినండి. </div><div class='q'> <span class="verse" id="V3">3&#160;</span>అంగిలి ఆహారాన్ని రుచి చూసినట్టు చెవి మాటలను పరీక్షిస్తుంది. </div><div class='q'> <span class="verse" id="V4">4&#160;</span>న్యాయమైనదేదో విచారించి చూద్దాం రండి. మేలైనదేదో మనంతట మనం విచారించి తెలుసుకుందాము రండి. </div><div class='q'> <span class="verse" id="V5">5&#160;</span>“నేను నీతిమంతుణ్ణి, దేవుడు నాకు అన్యాయం చేసాడు. </div><div class='q'> <span class="verse" id="V6">6&#160;</span>నేను న్యాయవంతుడినైనా అబద్ధికునిగా చూస్తున్నారు. నేను తిరుగుబాటు చేయకపోయినా నాకు మానని గాయం కలిగింది” అని యోబు అంటున్నాడు. </div><div class='q'> <span class="verse" id="V7">7&#160;</span>యోబులాంటి మానవుడెవరు? అతడు మంచి నీళ్లవలె తిరస్కారాన్ని పానం చేస్తున్నాడు. </div><div class='q'> <span class="verse" id="V8">8&#160;</span>అతడు చెడుతనం చేసే వారికి మిత్రుడయ్యాడు. భక్తిహీనుల చెలికాడు అయ్యాడు. </div><div class='q'> <span class="verse" id="V9">9&#160;</span>మనుషులు దేవునితో సహవాసం చేయడం వారికేమాత్రం ప్రయోజనకరం కాదని అతడు చెప్పుకుంటున్నాడు. </div><div class='q'> <span class="verse" id="V10">10&#160;</span>విజ్ఞానం గల మనుషులారా, నా మాట ఆలకించండి దేవుడు అన్యాయం చేయడం అసంభవం. సర్వశక్తుడు దుష్కార్యం చేయడం అసంభవం. </div><div class='q'> <span class="verse" id="V11">11&#160;</span>మనుషుల క్రియలకు తగినట్టుగా ఆయన వారికి ప్రతిఫలం ఇస్తాడు అందరికీ ఎవరి మార్గాలను బట్టి వారికి ఫలమిస్తాడు. </div><div class='q'> <span class="verse" id="V12">12&#160;</span>దేవుడు ఏ మాత్రం దుష్కార్యం చేయడు. సర్వశక్తుడు న్యాయం తప్పడు. </div><div class='q'> <span class="verse" id="V13">13&#160;</span>ఎవడైనా భూమిని ఆయనకు అప్పగింత పెట్టాడా? ఎవడైనా సర్వప్రపంచ భారాన్ని ఆయనకు అప్పగించాడా? </div><div class='q'> <span class="verse" id="V14">14&#160;</span>ఆయన తన మనస్సు తన దగ్గరే ఉంచుకున్నట్టయితే, తన ఆత్మను, ఊపిరినీ తన దగ్గరికి తిరిగి తీసుకుంటే, </div><div class='q'> <span class="verse" id="V15">15&#160;</span>శరీరులంతా ఒక్కపెట్టున నశిస్తారు. మనుషులు మళ్ళీ ధూళిగా మారిపోతారు. </div><div class='q'> <span class="verse" id="V16">16&#160;</span>కాబట్టి దీన్ని విని వివేచించు, నా మాటలు ఆలకించు. </div><div class='q'> <span class="verse" id="V17">17&#160;</span>న్యాయాన్ని ద్వేషించేవాడు లోకాన్ని ఏలుతాడా? న్యాయసంపన్నునిపై నేరం మోపుతావా? </div><div class='q'> <span class="verse" id="V18">18&#160;</span>నువ్వు పనికిమాలిన వాడివని రాజుతోనైనా, మీరు దుష్టులని ప్రధానులతోనైనా అనవచ్చా? </div><div class='q'> <span class="verse" id="V19">19&#160;</span>రాజుల పట్ల పక్షపాతం చూపని వాడితో పేదలకన్నా ధనికులను ఎక్కువగా చూడని వాడితో అలా పలకవచ్చా? వారందరూ ఆయన నిర్మించినవారు కారా? </div><div class='q'> <span class="verse" id="V20">20&#160;</span>వారు నిమిషంలో చనిపోతారు. అర్థరాత్రి వేళ ప్రజలు కల్లోలం పాలై నాశనమౌతారు. బలవంతులను తీసుకు పోవడం జరుగుతుంది, అయితే అది మానవ హస్తాల వలన కాదు. </div><div class='q'> <span class="verse" id="V21">21&#160;</span>ఆయన దృష్టి మనుషుల మార్గాల మీద ఉంది. ఆయన వారి నడకలన్నీ కనిపెట్టి చూస్తున్నాడు. </div><div class='q'> <span class="verse" id="V22">22&#160;</span>చెడు కార్యాలు చేసే వారు దాక్కోడానికి చీకటైనా మరణాంధకారమైనా లేదు. </div><div class='q'> <span class="verse" id="V23">23&#160;</span>ఒక మనిషిని న్యాయవిమర్శలోకి తీసుకు రాక ముందు అతణ్ణి ఎక్కువ కాలం విచారణ చేయడం దేవుడికి అవసరం లేదు. </div><div class='q'> <span class="verse" id="V24">24&#160;</span>విచారణ లేకుండానే బలవంతులను ఆయన నిర్మూలం చేస్తున్నాడు. వారి స్థానంలో ఇతరులను నియమిస్తున్నాడు. </div><div class='q'> <span class="verse" id="V25">25&#160;</span>వారి క్రియలను ఆయన తెలుసుకుంటున్నాడు. రాత్రివేళ ఇలాటి వారిని ఆయన కూలదోస్తాడు. వారు నాశనమై పోతారు. </div><div class='q'> <span class="verse" id="V26">26&#160;</span>అందరూ చూస్తుండగానే దుష్టులను వారి దుర్మార్గాన్ని బట్టి నేరస్తులను శిక్షించినట్టు ఆయన శిక్షిస్తాడు. </div><div class='q'> <span class="verse" id="V27">27&#160;</span>ఎందుకంటే వారు ఆయనను అనుసరించడం మానుకున్నారు. ఆయన ఆజ్ఞల్లో దేన్నీ లక్ష్య పెట్టలేదు. </div><div class='q'> <span class="verse" id="V28">28&#160;</span>పేదల మొరను ఆయన దగ్గరికి వచ్చేలా చేశారు. దీనుల మొర ఆయనకు వినబడేలా చేశారు. </div><div class='q'> <span class="verse" id="V29">29&#160;</span>ఆయన మౌనంగా ఉండిపోతే తీర్పు తీర్చగలవాడెవడు? ఆయన తన ముఖాన్ని దాచుకుంటే ఆయనను చూడగలవాడెవడు? ఆయన జాతులనైనా వ్యక్తులనైనా ఒకే విధంగా పరిపాలిస్తాడు. </div><div class='q'> <span class="verse" id="V30">30&#160;</span>భక్తిహీనులు రాజ్యపాలన చేయకుండా, వారు ప్రజలను ఇకపై చిక్కించుకోకుండా ఆయన చేస్తాడు. </div><div class='q'> <span class="verse" id="V31">31&#160;</span>ఒకడు “నేను దోషినే, కానీ ఇకపై పాపం చేయను. </div><div class='q'> <span class="verse" id="V32">32&#160;</span>నాకు తెలియని దాన్ని నాకు నేర్పించు. నేను పాపం చేశాను. ఇకపై చేయను” అని దేవునితో చెప్పాడనుకో, </div><div class='q'> <span class="verse" id="V33">33&#160;</span>దేవుడు చేస్తున్నది నీకు నచ్చడం లేదు గనక అలాటి మనిషిని దేవుడు శిక్షిస్తాడు అనుకుంటున్నావా? నేను కాదు, నువ్వే నిశ్చయించుకోవాలి. కాబట్టి నీకు తెలిసినది చెప్పు. </div><div class='q'> <span class="verse" id="V34">34&#160;</span>వివేచన గలవారు, జ్ఞానంతో నా మాట వినేవారు నాతో ఇలా అంటారు. </div><div class='q'> <span class="verse" id="V35">35&#160;</span>యోబు తెలివితక్కువ మాటలు పలుకుతున్నాడు. అతని మాటలు బుద్ధిహీనమైనవి. </div><div class='q'> <span class="verse" id="V36">36&#160;</span>యోబు దుష్టులవలె మాట్లాడుతున్నాడు గనక అతనిపై సునిశితమైన విచారణ జరిగితే ఎంత బాగుంటుంది! </div><div class='q'> <span class="verse" id="V37">37&#160;</span>అతడు తన పాపానికి తోడుగా ద్రోహం సమకూర్చుకుంటున్నాడు. మన ఎదుట ఎగతాళిగా చప్పట్లు కొట్టి దేవుని మీద కాని మాటలు కుప్పగా పోస్తున్నాడు. </div><ul class='tnav'>
<li><a href='index.htm'>యోబు</a></li>
<li><a href='JOB33.htm'>&lt;</a></li>
<li><a href='JOB.htm'>34</a></li>
<li><a href='JOB35.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
