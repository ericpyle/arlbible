<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మార్కు రాసిన సువార్త 11</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK10.htm'>&lt;</a></li>
<li><a href='MRK.htm'>11</a></li>
<li><a href='MRK12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>యేసును రాజుగా ప్రదర్శించడం </div><div class='r'><a href='ZEC09.htm#V1'>జెక 9:9</a>; <a href='MAT21.htm#V1'>మత్తయి 21:1-9</a>; <a href='LUK19.htm#V1'>లూకా 19:29-38</a>; <a href='JHN12.htm#V1'>యోహా 12:12-19</a> </div><div class='p'> <span class="verse" id="V1">1&#160;</span>వారు యెరూషలేము పట్టణాన్ని సమీపించారు. ఒలీవల కొండ దగ్గర ఉన్న బేత్పగే, బేతనియ అనే గ్రామాలు చేరుకున్నారు. అప్పుడు ఆయన తన శిష్యుల్లో ఇద్దరిని పిలిచి ఇలా అన్నాడు.  <span class="verse" id="V2">2&#160;</span> <span class='wj'>“మీ ముందున్న గ్రామానికి వెళ్ళండి. దానిలో ప్రవేశించగానే కట్టి ఉన్న గాడిద పిల్ల మీకు కనబడుతుంది. ఇంతవరకూ దాని మీద ఎవరూ ఎన్నడూ స్వారీ చెయ్యలేదు. దాన్ని విప్పి తోలుకు రండి.</span>  <span class="verse" id="V3">3&#160;</span> <span class='wj'>అలా ఎందుకు చేస్తున్నారని మిమ్మల్ని ఎవరైనా అడిగితే, ‘ఇది ప్రభువుకు అవసరం’ అనండి. వెంటనే అతడు దాన్ని పంపిస్తాడు.”</span> </div><div class='p'> <span class="verse" id="V4">4&#160;</span>శిష్యులు వెళ్ళి, ఒక ఇంటి ముందు వీధిలో ఒక గాడిద పిల్ల ఉండడం చూసి, దాన్ని విప్పుతుండగా  <span class="verse" id="V5">5&#160;</span>అక్కడ ఉన్న కొందరు వారితో, “మీరెందుకు గాడిద పిల్లను విప్పుతున్నారు?” అని అడిగారు.  <span class="verse" id="V6">6&#160;</span>శిష్యులు యేసు చెప్పమన్నట్టే వారికి చెప్పారు. వెంటనే ఆ మనుషులు వారిని వెళ్ళనిచ్చారు.  <span class="verse" id="V7">7&#160;</span>వారు ఆ గాడిద పిల్లను యేసు దగ్గరికి తీసుకు వచ్చి తమ వస్త్రాలను దాని మీద పరిచారు. ఆయన ఆ గాడిద పిల్ల మీద కూర్చున్నాడు.  <span class="verse" id="V8">8&#160;</span>చాలామంది ప్రజలు తమ వస్త్రాలు దారి పొడవునా పరిచారు. ఇంకొందరు చెట్ల కొమ్మలను నరికి దారిన పరిచారు. </div><div class='p'> <span class="verse" id="V9">9&#160;</span>ముందు, వెనక నడుస్తున్న వారు కేకలు వేస్తూ, “జయం! ప్రభువు పేరిట వచ్చేవాడు ధన్యుడు!  <span class="verse" id="V10">10&#160;</span>రానున్న మన తండ్రి దావీదు రాజ్యం ధన్యం. సర్వోన్నతమైన స్థలాల్లో జయం!” అని బిగ్గరగా కేకలు వేశారు. </div><div class='p'> <span class="verse" id="V11">11&#160;</span>యేసు యెరూషలేము పట్టణ దేవాలయంలోకి ప్రవేశించాడు. చుట్టూ ఉన్న అన్నిటినీ చూశాడు. అప్పటికే పొద్దుపోవడం వల్ల ఆయన తన పన్నెండు మంది శిష్యులతో కలిసి బేతనీకి వెళ్ళాడు. </div><div class='s'>వాడిపోయిన అంజూరు చెట్టు </div><div class='r'><a href='MAT21.htm#V1'>మత్తయి 21:19-21</a> </div><div class='p'> <span class="verse" id="V12">12&#160;</span>మరుసటి రోజు బేతనీ నుండి వస్తుండగా ఆయనకు ఆకలి వేసింది.  <span class="verse" id="V13">13&#160;</span>కొంత దూరంలో ఆకులున్న అంజూరు చెట్టు ఆయనకు కనిపించింది. ఆ చెట్టుకు పండ్లు ఉన్నాయేమో అని చూడడానికి దగ్గరికి వెళ్ళాడు. కాని, అది పండ్లు కాసే కాలం కానందువల్ల ఆకులు తప్ప పండ్లు కనిపించలేదు.  <span class="verse" id="V14">14&#160;</span>ఆయన ఆ చెట్టుతో, <span class='wj'>“ఇక నుండి ఎన్నడూ ఎవ్వరూ నీ పండ్లు తినరు”</span> అన్నాడు. ఆయన పలికినది శిష్యులు విన్నారు. </div><div class='s'>యేసు దేవాలయాన్ని శుద్ధి చేయడం </div><div class='r'><a href='MAT21.htm#V1'>మత్తయి 21:12-16</a>; <a href='LUK19.htm#V1'>లూకా 19:45-47</a>; <a href='JHN02.htm#V1'>యోహా 2:13-16</a> </div><div class='p'> <span class="verse" id="V15">15&#160;</span>వారు యెరూషలేము వచ్చినప్పుడు యేసు దేవాలయంలో ప్రవేశించి, వ్యాపారం చేస్తున్నవారిని తరిమి వేయడం ప్రారంభించాడు. డబ్బు మార్చే వ్యాపారుల బల్లలు, పావురాలు అమ్ముతున్న వారి పీటలు పడదోశాడు.  <span class="verse" id="V16">16&#160;</span>దేవాలయం గుండా ఎవ్వరూ సరుకులు మోసుకుపోకుండా చేశాడు.  <span class="verse" id="V17">17&#160;</span>ఆయన వారికి బోధిస్తూ, </div><div class='q'><span class='wj'>“ ‘నా ఆలయం అన్ని జాతులకూ ప్రార్థనా ఆలయం అంటారు’</span> </div><div class='q'><span class='wj'>అని రాసి లేదా? కానీ మీరు దాన్ని దోపిడి దొంగల గుహగా చేశారు”</span> అన్నాడు. </div><div class='p'> <span class="verse" id="V18">18&#160;</span>ముఖ్య యాజకులు, ధర్మశాస్త్ర పండితులు ఆ మాట విని ఆయనను ఎలా చంపాలా అని ఆలోచించారు గానీ అక్కడ ఉన్న ప్రజలంతా యేసు బోధకు ఆశ్చర్య చకితులై ఉండడం వల్ల ఆయనకు భయపడ్డారు.  <span class="verse" id="V19">19&#160;</span>సాయంకాలమైనప్పుడు ఆయన, ఆయన శిష్యులు పట్టణం విడిచి వెళ్ళిపోయారు.  <span class="verse" id="V20">20&#160;</span>తరువాతి రోజు ఉదయం వారు ఆ దారిన నడుస్తూ ఉంటే అంజూరు చెట్టు వేరులతో సహా ఎండిపోయి ఉండడం గమనించారు.  <span class="verse" id="V21">21&#160;</span>అప్పుడు పేతురుకు యేసు మాటలు జ్ఞాపకం వచ్చి ఆయనతో, “రబ్బీ! నీవు శపించిన అంజూరు చెట్టు ఎండిపోయింది” అన్నాడు. </div><div class='s'>విశ్వాస సహిత ప్రార్థన </div><div class='r'><a href='JAS05.htm#V1'>యాకో 5:15</a> </div><div class='p'> <span class="verse" id="V22">22&#160;</span>అందుకు యేసు వారితో ఇలా అన్నాడు, <span class='wj'>“దేవుని మీద విశ్వాసం ఉంచండి.</span>  <span class="verse" id="V23">23&#160;</span> <span class='wj'>మీతో కచ్చితంగా చెప్పేదేమంటే, ఎవరైనా సరే, ఈ కొండతో, ‘నీవు లేచి సముద్రంలో పడిపో!’ అని చెప్పి హృదయంలో అనుమానించకుండా తాను చెప్పినది జరుగుతుందని నమ్మితే అది అతనికి జరిగి తీరుతుంది.</span>  <span class="verse" id="V24">24&#160;</span> <span class='wj'>అందుచేత నేను చెప్పేది ఏమంటే, మీరు ప్రార్థించేటప్పుడు ఏది అడిగినా అది మీకు దొరుకుతుందని నమ్మండి. అప్పుడు అవన్నీ మీకు లభిస్తాయి.</span>  <span class="verse" id="V25">25&#160;</span> <span class='wj'>అంతే కాక మీరు నిలబడి ప్రార్థన చేసినప్పుడల్లా మీకు ఎవరితోనైనా విరోధముంటే అతన్ని క్షమించండి.</span>  <span class="verse" id="V26">26&#160;</span> <span class='wj'>అప్పుడు పరలోకంలో ఉన్న మీ తండ్రి మీ పాపాలను క్షమిస్తాడు.”</span> </div><div class='s'>యేసు అధికారాన్ని గురించి ప్రశ్న </div><div class='r'><a href='MAT21.htm#V1'>మత్తయి 21:23-27</a>; <a href='LUK20.htm#V1'>లూకా 20:1-8</a> </div><div class='p'> <span class="verse" id="V27">27&#160;</span>యేసు, ఆయన శిష్యులు యెరూషలేము చేరుకున్నారు. ఆయన దేవాలయంలో నడుస్తూ ఉండగా ముఖ్య యాజకులు, ధర్మశాస్త్ర పండితులు, పెద్దలు ఆయన దగ్గరికి వచ్చి  <span class="verse" id="V28">28&#160;</span>ఆయనతో, “నీవు ఏ అధికారంతో ఈ పనులు చేస్తున్నావు? ఈ పనులు చేయడానికి అధికారం నీకెవరిచ్చారు?” అని అడిగారు. </div><div class='p'> <span class="verse" id="V29">29&#160;</span>యేసు, <span class='wj'>“నేను మిమ్మల్ని ఒక ప్రశ్న అడుగుతాను జవాబు చెప్పండి. అప్పుడు నేను ఏ అధికారంతో ఈ క్రియలు చేస్తున్నానో మీకు చెబుతాను.</span>  <span class="verse" id="V30">30&#160;</span> <span class='wj'>యోహాను ఇచ్చిన బాప్తిసం ఎక్కడ నుంచి వచ్చింది? పరలోకం నుండా మనుషుల నుండా? చెప్పండి”</span> అన్నాడు.  <span class="verse" id="V31">31&#160;</span>వారు ఆ విషయాన్ని గురించి తమలో తాము ఈ విధంగా చర్చించుకున్నారు. “ ‘మనం పరలోకం నుండి’ అని అంటే ఇతడు ‘అలాగైతే మీరెందుకు అతన్ని నమ్మలేదు?’ అంటాడు.  <span class="verse" id="V32">32&#160;</span>‘మనుషుల నుండి’ అంటే ప్రజలకు మన మీద కోపం వస్తుంది” అనుకున్నారు. ఎందుకంటే, యోహాను నిజంగా ఒక ప్రవక్త అని అందరూ నమ్మేవారు.  <span class="verse" id="V33">33&#160;</span>కనుక వారు, “మాకు తెలియదు” అని జవాబు చెప్పారు. యేసు, <span class='wj'>“అలాగైతే ఏ అధికారంతో ఈ క్రియలు చేస్తున్నానో అదీ మీకు చెప్పను”</span> అన్నాడు. </div><ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK10.htm'>&lt;</a></li>
<li><a href='MRK.htm'>11</a></li>
<li><a href='MRK12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
