<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మత్తయి రాసిన సువార్త 4</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT03.htm'>&lt;</a></li>
<li><a href='MAT.htm'>4</a></li>
<li><a href='MAT05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>యేసు ఎదుర్కొన్న పరీక్ష </div><div class='r'><a href='MRK01.htm#V1'>మార్కు 1:12-13</a>; <a href='LUK04.htm#V1'>లూకా 4:1-13</a>; <a href='GEN03.htm#V1'>ఆది 3:6</a> </div><div class='p'> <span class="verse" id="V1">1&#160;</span>అప్పుడు అపవాది వల్ల యేసును విషమ పరీక్షలకు గురి చేయడానికి ఆత్మ ఆయనను అరణ్యంలోకి తీసుకు వెళ్ళాడు.  <span class="verse" id="V2">2&#160;</span>నలభై రోజులు ఉపవాసం ఉన్న తరువాత ఆయనకు ఆకలి వేసింది.  <span class="verse" id="V3">3&#160;</span>శోధకుడు ఆయన దగ్గరికి వచ్చి, “నీవు దేవుని కుమారుడివైతే ఈ రాళ్ళు రొట్టెలైపోవాలని ఆజ్ఞాపించు” అన్నాడు.  <span class="verse" id="V4">4&#160;</span>అందుకు ఆయన <span class='wj'>“మనిషి కేవలం ఆహారంతోనే బతకడు, దేవుని నోట నుంచి వచ్చే ప్రతి మాట వల్లా బతుకుతాడు, అని రాసి ఉంది”</span> అన్నాడు.  <span class="verse" id="V5">5&#160;</span>అప్పుడు అపవాది ఆయనను పవిత్ర నగరంలోకి తీసుకు పోయి, దేవాలయ శిఖరంపై నిలబెట్టి,  <span class="verse" id="V6">6&#160;</span>“నీవు దేవుని కుమారుడివైతే కిందికి దూకు. ఎందుకంటే, </div><div class='q'>‘ఆయన నీ గురించి తన దూతలకు ఆజ్ఞాపిస్తాడు. </div><div class='q'>నీ పాదానికి రాయి తగలకుండా వారు నిన్ను తమ చేతుల్లో ఎత్తి పట్టుకుంటారు’ అని రాసి ఉంది” అన్నాడు. </div><div class='p'> <span class="verse" id="V7">7&#160;</span>అందుకు యేసు <span class='wj'>“ ‘ప్రభువైన నీ దేవుణ్ణి నీవు పరీక్షించకూడదు’ అని కూడా రాసి ఉంది”</span> అని అతనితో అన్నాడు.  <span class="verse" id="V8">8&#160;</span>అపవాది మళ్ళీ ఆయనను చాలా ఎత్తయిన కొండపైకి తీసుకు పోయి, ప్రపంచ రాజ్యాలను, వాటి వైభవాన్ని ఆయనకు చూపించాడు.  <span class="verse" id="V9">9&#160;</span>“నీవు సాష్టాంగపడి నన్ను పూజిస్తే వీటన్నిటినీ నీకిస్తాను” అన్నాడు.  <span class="verse" id="V10">10&#160;</span>అప్పుడు యేసు <span class='wj'>“సాతాన్! అవతలికి పో! ‘ప్రభువైన నీ దేవుణ్ణి మాత్రమే నువ్వు ఆరాధించాలి. ఆయన్నే నువ్వు సేవించాలి’ అని రాసి ఉంది”</span> అన్నాడు. </div><div class='p'> <span class="verse" id="V11">11&#160;</span>అప్పుడు అపవాది ఆయనను విడిచి వెళ్ళిపోయాడు. అప్పుడు దేవదూతలు వచ్చి ఆయనకు ఉపచారం చేశారు. </div><div class='s'>యేసు తన బహిరంగ పరిచర్య ఆరంభంలో కపెర్నహూముకు రాక </div><div class='r'><a href='MRK01.htm#V1'>మార్కు 1:14</a>; <a href='LUK04.htm#V1'>లూకా 4:14-15</a> </div><div class='p'> <span class="verse" id="V12">12&#160;</span>యోహానును చెరసాలలో వేశారని యేసు విని గలిలయ ప్రాంతానికి తిరిగి వెళ్ళాడు.  <span class="verse" id="V13">13&#160;</span>ఆయన నజరేతును విడిచి వెళ్ళి కపెర్నహూములో నివసించాడు. అది గలిలయ సముద్ర తీరాన జెబూలూను, నఫ్తాలి ప్రాంతాల్లో ఉంది. </div><div class='q'> <span class="verse" id="V14">14-16&#160;</span>“జెబూలూను నఫ్తాలి ప్రాంతాలు, </div><div class='q'>యొర్దాను నది అవతల సముద్రం వైపున ఉన్న </div><div class='q'>యూదేతరుల గలిలయ ప్రాంతాల్లో </div><div class='q'>చీకటిలో కూర్చున్న ప్రజలు గొప్ప వెలుగు చూశారు. </div><div class='q'>చావు నీడలో కూర్చున్న వారిపై వెలుగు ఉదయించింది.” </div><div class='q'>అని యెషయా ప్రవక్త ద్వారా పలికిన మాట ఈ విధంగా నెరవేరింది. </div><div class='p'> <span class="verse" id="V17">17&#160;</span>అప్పటి నుంచి యేసు, <span class='wj'>“పరలోక రాజ్యం దగ్గరపడింది. పశ్చాత్తాపపడండి”</span> అంటూ బోధించడం మొదలు పెట్టాడు. </div><div class='s'>పేతురు అంద్రెయలకు పిలుపు </div><div class='r'><a href='LUK05.htm#V1'>లూకా 5:2-11</a> </div><div class='p'> <span class="verse" id="V18">18&#160;</span>యేసు గలిలయ సముద్ర తీరాన నడుస్తూ, ఇద్దరు అన్నదమ్ములు సముద్రంలో వల వేయడం చూశాడు. వారు పేతురు అనే సీమోను, అతని సోదరుడు అంద్రెయ. వారు చేపలు పట్టేవారు.  <span class="verse" id="V19">19&#160;</span>యేసు వారితో, <span class='wj'>“నా వెంట రండి, నేను మిమ్మల్ని మనుషులను పట్టే జాలరులుగా చేస్తాను”</span> అని పిలిచాడు.  <span class="verse" id="V20">20&#160;</span>వెంటనే వారు తమ వలలు విడిచిపెట్టి ఆయన వెంట వెళ్ళారు. </div><div class='s'>జెబెదయి కొడుకులు యాకోబు, యోహానులకు పిలుపు </div><div class='p'> <span class="verse" id="V21">21&#160;</span>యేసు అక్కడనుంచి వెళ్తూ ఇంకో ఇద్దరు అన్నదమ్ములను చూశాడు. వారు జెబెదయి కొడుకులు యాకోబు, యోహాను. వారు తమ తండ్రి జెబెదయి దగ్గర పడవలో తమ వలలు బాగుచేసుకుంటుంటే చూసి వారిని పిలిచాడు.  <span class="verse" id="V22">22&#160;</span>వెంటనే వారు తమ పడవనూ తమ తండ్రినీ విడిచిపెట్టి ఆయనను వెంట వెళ్లారు. </div><div class='p'> <span class="verse" id="V23">23&#160;</span>యేసు వారి సమాజ మందిరాల్లో బోధిస్తూ, దేవుని రాజ్య సువార్తను ప్రకటిస్తూ ప్రజల్లో ఉన్న ప్రతి వ్యాధినీ రోగాన్నీ బాగు చేస్తూ గలిలయ ప్రాంతమంతా తిరిగాడు.  <span class="verse" id="V24">24&#160;</span>ఆయన పేరు సిరియా దేశమంతా తెలిసిపోయింది. రకరకాల వ్యాధులతో, నొప్పులతో బాధపడుతున్న వారిని, దయ్యాలు పట్టిన వారిని, మూర్ఛ రోగులను, పక్షవాతం వచ్చిన వారిని ఆయన దగ్గరికి తీసుకు వస్తే ఆయన వారిని బాగుచేశాడు.  <span class="verse" id="V25">25&#160;</span>గలిలయ, దెకపొలి, యెరూషలేము, యూదయ ప్రాంతాల నుండీ యొర్దాను అవతలి ప్రాంతం నుండీ ప్రజలు గుంపులు గుంపులుగా ఆయన వెంట వెళ్ళారు. </div><ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT03.htm'>&lt;</a></li>
<li><a href='MAT.htm'>4</a></li>
<li><a href='MAT05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
