<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 సంఖ్యాకాండం 23</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>సంఖ్యాకాండం</a></li>
<li><a href='NUM22.htm'>&lt;</a></li>
<li><a href='NUM.htm'>23</a></li>
<li><a href='NUM24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>బిలాము మొదటి సందేశం </div><div class='p'> <span class="verse" id="V1">1&#160;</span>అప్పుడు బిలాము బాలాకుతో “ఇక్కడ నా కోసం ఏడు బలిపీఠాలు కట్టించి, ఏడు దున్నపోతులను, ఏడు పొట్టేళ్లను సిద్ధం చెయ్యి” అన్నాడు.  <span class="verse" id="V2">2&#160;</span>బిలాము చెప్పినట్టు బాలాకు చేసినప్పుడు, బాలాకు, బిలాము ప్రతి బలిపీఠం మీద ఒక దున్నపోతునూ ఒక పొట్టేలునూ దహనబలిగా అర్పించారు.  <span class="verse" id="V3">3&#160;</span>ఇంకా బిలాము బాలాకుతో “బలిపీఠం మీద నీ దహనబలి దగ్గర నిలిచి ఉండు. ఒకవేళ నన్ను కలవడానికి యెహోవా వస్తాడేమో. ఆయన నాకు ఏమి చూపిస్తాడో అది నీకు తెలియజేస్తాను” అని చెప్పి చెట్లు లేని కొండ ఎక్కి వెళ్ళాడు. </div><div class='p'> <span class="verse" id="V4">4&#160;</span>దేవుడు బిలామును కలుసుకున్నప్పుడు, బిలాము ఆయనతో “నేను ఏడు బలిపీఠాలు కట్టి, ప్రతి దాని మీద ఒక దున్నపోతు, ఒక పొట్టేలును అర్పించాను” అని చెప్పాడు.  <span class="verse" id="V5">5&#160;</span>యెహోవా ఒక వార్త బిలాము నోట ఉంచి “నువ్వు బాలాకు దగ్గరికి తిరిగి వెళ్లి అతనితో మాట్లాడు” అన్నాడు.  <span class="verse" id="V6">6&#160;</span>అతడు బాలాకు దగ్గరికి తిరిగి వెళ్లినప్పుడు అతడు మోయాబు నాయకులందరితో తన దహనబలి దగ్గర నిలబడి ఉన్నాడు. </div><div class='p'> <span class="verse" id="V7">7&#160;</span>అప్పుడు బిలాము ప్రవచనరీతిగా, </div><div class='q'>“అరాము నుంచి బాలాకు, తూర్పు పర్వతాల నుంచి మోయాబురాజు నన్ను రప్పించి, </div><div class='q'>‘వచ్చి, నాకోసం యాకోబును శపించు’ అన్నాడు, </div><div class='q'>‘వచ్చి ఇశ్రాయేలును వ్యతిరేకించు’ అన్నాడు. </div><div class='q'> <span class="verse" id="V8">8&#160;</span>దేవుడు శపించనివారిని నేనెలా శపించను? </div><div class='q'>దేవుడు వ్యతిరేకించని వారిని నేనెలా వ్యతిరేకించను? </div><div class='q'> <span class="verse" id="V9">9&#160;</span>రాతిబండల మీద నుంచి ఆయన్ని చూస్తున్నాను. </div><div class='q'>కొండలపై నుండి ఆయన్ని కనుగొన్నాను. </div><div class='q'>చూడు, ఒంటిగా నివసించే జనం ఒకటి ఉంది. </div><div class='q'>వారు ఒక సాధారణ జనంగా తమను తాము ఎంచుకోరు. </div><div class='q'> <span class="verse" id="V10">10&#160;</span>యాకోబు రేణువులను ఎవరు లెక్కించ గలరు? </div><div class='p'>ఇశ్రాయేలులో నాల్గోవంతునైనా ఎవరు లేక్కించ గలరు? </div><div class='p'>నీతిమంతుల మరణం లాంటి మరణం నాకు రానివ్వండి. </div><div class='p'>నా జీవిత అంతం ఆయన జనంలా ఉండనివ్వండి” అన్నాడు. </div><div class='p'> <span class="verse" id="V11">11&#160;</span>బాలాకు బిలాముతో “నువ్వు నాకు ఏం చేశావు? నా శత్రువులను శపించడానికి నిన్ను రప్పించాను. కాని నువ్వు వారిని దీవించావు” అన్నాడు.  <span class="verse" id="V12">12&#160;</span>బిలాము జవాబిస్తూ “యెహోవా నా నోట ఉంచినదే నేను జాగ్రత్తగా పలకాలి కదా?” అన్నాడు. </div><div class='s'>బిలాము రెండవ సందేశం </div><div class='p'> <span class="verse" id="V13">13&#160;</span>అప్పుడు బాలాకు అతనితో “దయచేసి నాతోపాటు ఇంకొక చోటికి రా. అక్కడనుంచి వారిని చూడొచ్చు. చివర ఉన్న వారిని మాత్రమే నువ్వు చూడ గలుగుతావు. వారందరూ నీకు కనిపించరు. అక్కడ నుంచి నా కోసం వారిని శపించాలి” అని చెప్పి  <span class="verse" id="V14">14&#160;</span>పిస్గా కొండపైన ఉన్న కాపలావారి పొలానికి అతన్ని తీసుకెళ్ళి, ఏడు బలిపీఠాలు కట్టించి, ప్రతి బలిపీఠం మీద ఒక దున్నపోతును, ఒక పొట్టేలును అర్పించాడు.  <span class="verse" id="V15">15&#160;</span>అప్పుడు బిలాము బాలాకుతో “నువ్వు ఇక్కడ నీ దహనబలి దగ్గర నిలిచి ఉండు. నేను అక్కడ యెహోవాను కలుసుకుంటాను” అన్నాడు. </div><div class='p'> <span class="verse" id="V16">16&#160;</span>యెహోవా బిలామును కలుసుకుని ఒక వార్త అతని నోట ఉంచి “నువ్వు బాలాకు దగ్గరికి తిరిగి వెళ్లి నా వార్త అతనికి అందించు” అన్నాడు.  <span class="verse" id="V17">17&#160;</span>అతడు బాలాకు దగ్గరికి వెళ్లినప్పుడు అతడు తన దహనబలి దగ్గర నిలిచి ఉన్నాడు. మోయాబు నాయకులు కూడా అతని దగ్గర ఉన్నారు. బాలాకు “యెహోవా ఏం చెప్పాడు?” అని అడిగాడు. </div><div class='p'> <span class="verse" id="V18">18&#160;</span>బిలాము ప్రవచనంగా “బాలాకూ, లేచి విను. సిప్పోరు కుమారుడా, ఆలకించు. </div><div class='p'> <span class="verse" id="V19">19&#160;</span>అబద్ధమాడడానికి దేవుడు మనిషి కాదు. </div><div class='p'>మనస్సు మార్చుకోడానికి ఆయన మానవుడు కాదు. </div><div class='p'>ఆయన వాగ్దానం చేసి కార్యం చెయ్యకుండా ఉంటాడా? </div><div class='p'>ఆయన మాట ఇచ్చి నెరవేర్చకుండా ఉంటాడా? </div><div class='p'> <span class="verse" id="V20">20&#160;</span>చూడు, దీవించమని నాకు ఆజ్ఞ వచ్చింది. </div><div class='p'>దేవుడు దీవెన ఇచ్చాడు. నేను దాన్ని మార్చలేను. </div><div class='p'> <span class="verse" id="V21">21&#160;</span>ఆయన యాకోబులో కష్టం గాని, దోషం గాని కనుగొనలేదు. </div><div class='p'>వారి దేవుడైన యెహోవా వాళ్లకు తోడుగా ఉన్నాడు. </div><div class='p'> <span class="verse" id="V22">22&#160;</span>అడవిదున్న బలం లాంటి బలంతో దేవుడు వారిని ఐగుప్తులోనుంచి తీసుకొచ్చాడు. </div><div class='p'> <span class="verse" id="V23">23&#160;</span>యాకోబుకు వ్యతిరేకంగా ఏ మంత్రం పనిచెయ్యదు. </div><div class='p'>ఏ శకునం హాని చెయ్యదు. </div><div class='p'>దానికి బదులుగా యాకోబు గురించీ, ఇశ్రాయేలు గురించీ ‘దేవుడు ఏం చేశాడో చూడు’ అని చెప్పుకోవాలి. </div><div class='q'> <span class="verse" id="V24">24&#160;</span>చూడు, ఆ ప్రజలు ఆడసింహంలా లేస్తారు, </div><div class='q'>ఆ జాతి సింహంలా బయటకు వచ్చి వేటాడుతుంది. </div><div class='q'>చంపిన దాన్ని తిని, దాని రక్తం తాగే వరకూ అది పండుకోదు” అని పలికాడు. </div><div class='p'> <span class="verse" id="V25">25&#160;</span>అప్పుడు బాలాకు బిలాముతో “వారిని శపించడం గాని, ఆశీర్వదించడం గాని ఏదీ చెయ్యొద్దు” అన్నాడు.  <span class="verse" id="V26">26&#160;</span>కాని బిలాము “యెహోవా నాకు చెప్పిందంతా నేను చెయ్యాలని నేను నీతో చెప్పలేదా?” అని బాలాకుకు జవాబిచ్చాడు. </div><div class='s'>బిలాము మూడవ సందేశం </div><div class='p'> <span class="verse" id="V27">27&#160;</span>బాలాకు బిలాముతో “నువ్వు దయచేసి రా, నేను ఇంకొక చోటికి నిన్ను తీసుకెళ్తాను. అక్కడ నుంచి నా కోసం నువ్వు వారిని శపించడం దేవుని దృష్టికి అనుకూలంగా ఉంటుందేమో” అన్నాడు. </div><div class='p'> <span class="verse" id="V28">28&#160;</span>బాలాకు ఎడారికి ఎదురుగా ఉన్న పెయోరు శిఖరానికి బిలామును తీసుకు పోయాడు.  <span class="verse" id="V29">29&#160;</span>బిలాము “ఇక్కడ నాకు ఏడు బలిపీఠాలు కట్టించి, ఏడు దున్నపోతులను, ఏడు పొట్టేళ్లను సిద్ధం చెయ్యి” అని బాలాకుతో చెప్పాడు.  <span class="verse" id="V30">30&#160;</span>బిలాము చెప్పినట్టు బాలాకు చేసి, ప్రతి బలిపీఠం మీద ఒక దున్నపోతును, ఒక పొట్టేలును అర్పించాడు. </div><ul class='tnav'>
<li><a href='index.htm'>సంఖ్యాకాండం</a></li>
<li><a href='NUM22.htm'>&lt;</a></li>
<li><a href='NUM.htm'>23</a></li>
<li><a href='NUM24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
