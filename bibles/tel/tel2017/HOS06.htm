<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 6</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS05.htm'>&lt;</a></li>
<li><a href='HOS.htm'>6</a></li>
<li><a href='HOS07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span>మనం యెహోవా దగ్గరికి తిరిగి వెళ్దాం రండి. </div><div class='p'>ఆయన మనలను చీల్చివేశాడు. </div><div class='p'>ఆయనే మనలను స్వస్థపరుస్తాడు. </div><div class='p'>ఆయన మనలను గాయపరిచాడు. </div><div class='p'>ఆయనే మనకు కట్లు కడతాడు. </div><div class='p'> <span class="verse" id="V2">2&#160;</span>రెండు రోజుల తరువాత ఆయన మనలను బ్రతికిస్తాడు. </div><div class='p'>మనం ఆయన సముఖంలో బ్రతికేలా, </div><div class='p'>మూడవ రోజున ఆయన మనలను తిరిగి లేపుతాడు. </div><div class='p'> <span class="verse" id="V3">3&#160;</span>యెహోవాను తెలుసుకుందాం రండి. </div><div class='p'>యెహోవాను తెలుసుకోడానికి తీవ్ర ప్రయత్నం చేద్దాం. ఆయన్ని అనుసరించుదాము రండి. </div><div class='p'>పొద్దు పొడవడం ఎంత కచ్చితమో ఆయన రావడం అంత కచ్చితం. </div><div class='p'>వర్షం చినుకుల్లాగా భూమిని తడిపే తొలకరి వర్షంలాగా ఆయన మన దగ్గరికి వస్తాడు. </div><div class='s'>1. ఇశ్రాయేలీయుల అపనమ్మకం </div><div class='p'> <span class="verse" id="V4">4&#160;</span>ఎఫ్రాయిమూ, నేను నిన్నేం చేయాలి? </div><div class='p'>యూదా, నిన్నేమి చెయ్యాలి? </div><div class='p'>ఉదయం పొగమంచు లాగా త్వరగా ఆరిపోయే మంచు బిందువుల్లాగా మీ భక్తి ఉంది. </div><div class='p'> <span class="verse" id="V5">5&#160;</span>కాబట్టి నేను ప్రవక్తల మూలంగా వారిని ముక్కలు చేశాను. </div><div class='p'>నా నోటిమాటలతో నేను వారిని హతమార్చాను. </div><div class='p'>నీ శాసనాలు వెలుగులాగా ప్రకాశిస్తున్నాయి. </div><div class='p'> <span class="verse" id="V6">6&#160;</span>నేను బలిని కోరను, కనికరాన్నే కోరుతున్నాను. </div><div class='p'>దహనబలుల కంటే నన్ను గురించిన జ్ఞానం, అంటే దేవుని గురించిన జ్ఞానం నీకు ఉండాలని కోరుతున్నాను. </div><div class='p'> <span class="verse" id="V7">7&#160;</span>ఆదాములాగా వారు విశ్వాస ఘాతకులై నా నిబంధనను ఉల్లంఘించారు. </div><div class='p'> <span class="verse" id="V8">8&#160;</span>గిలాదు పాపాత్ముల పట్టణమై పోయింది. </div><div class='p'>అందులో నెత్తురు అడుగుజాడలు కనబడుతున్నాయి. </div><div class='p'> <span class="verse" id="V9">9&#160;</span>బందిపోటు దొంగలు పొంచి ఉండేలా యాజకులు పొంచి ఉండి షెకెము దారిలో హత్య చేస్తారు. </div><div class='p'>వారు ఘోరనేరాలు చేశారు. </div><div class='p'> <span class="verse" id="V10">10&#160;</span>ఇశ్రాయేలు వారిలో ఘోరమైన సంగతి నేను చూశాను. </div><div class='p'>ఎఫ్రాయిమీయుల వ్యభిచార క్రియలు అక్కడున్నాయి. </div><div class='p'>ఇశ్రాయేలు వారి చెడుతనం అక్కడ ఉంది. </div><div class='p'> <span class="verse" id="V11">11&#160;</span>నా ప్రజల సంపదలు మళ్ళీ వారికి ఇచ్చినప్పుడు, యూదా, నీ కోసం కూడా కోత సిద్ధంగా ఉంది. </div><ul class='tnav'>
<li><a href='index.htm'>హోషేయ</a></li>
<li><a href='HOS05.htm'>&lt;</a></li>
<li><a href='HOS.htm'>6</a></li>
<li><a href='HOS07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
