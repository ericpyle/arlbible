<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హబక్కూకు 2</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హబక్కూకు</a></li>
<li><a href='HAB01.htm'>&lt;</a></li>
<li><a href='HAB.htm'>2</a></li>
<li><a href='HAB03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>ఆయన నాకు ఏమి సెలవిస్తాడో, నా వాదం విషయమై నేనేమి చెబుతానో చూడడానికి నేను నా కావలి స్థలంపైనా గోపురంపైనా కనిపెట్టుకుని ఉంటాననుకున్నాను. </div><div class='s'>యెహోవా జవాబు </div><div class='p'> <span class="verse" id="V2">2&#160;</span>యెహోవా నాకు ఇలా చెప్పాడు. చదివేవాడు పరిగెత్తేలా, </div><div class='p'>నీవు ఆ దర్శన విషయాన్ని పలక మీద స్పష్టంగా రాయి. </div><div class='p'> <span class="verse" id="V3">3&#160;</span>ఆ దర్శన విషయం రాబోయే కాలంలో జరుగుతుంది. అది ఎంత మాత్రం విఫలం కాదు. </div><div class='p'>అది ఆలస్యమైనా తప్పక నెరవేరుతుంది. దాని కోసం కనిపెట్టు. </div><div class='p'>అది ఆలస్యం చేయక వస్తుంది. </div><div class='p'> <span class="verse" id="V4">4&#160;</span>మనిషి ఆత్మ తనలో తాను ఉప్పొంగుతుంది. అది యథార్థంగా ఉండదు. </div><div class='p'>అయితే నీతిమంతుడు తన విశ్వాసమూలంగా బ్రదుకుతాడు. </div><div class='p'> <span class="verse" id="V5">5&#160;</span>ద్రాక్షారసం<a href="#FN1" class="notemark">*<span class="popup"> ద్రాక్షారసం నంపద</span></a> గర్విష్టి యువకుణ్ణి మోసం చేసి నిలవననీయకుండా చేస్తుంది. </div><div class='p'>అతని ఆశలను పాతాళమంతగా విస్తరింప జేస్తుంది. మరణం లాగా అది తృప్తినొందదు. </div><div class='p'>అతడు సకలజనాలను వశపరచుకుంటాడు. ప్రజలందరినీ తన కోసం సమకూర్చుకుంటాడు. </div><div class='p'> <span class="verse" id="V6">6&#160;</span>తనది కాని దాన్ని ఆక్రమించి అభివృద్ధి పొందిన వాడికి బాధ. </div><div class='p'>తాకట్టు సొమ్మును నీవు ఎంతకాలం పట్టుకుంటావు? </div><div class='p'>వాడు ఎన్నాళ్లు నిలుచును అని చెప్పుకుంటూ వీరంతా ఇతని విషయం ఉపమానరీతిగా అపహాస్యపు సామెత ఎత్తుతారు గదా. </div><div class='p'> <span class="verse" id="V7">7&#160;</span>పళ్ళు కొరికే వారు హటాత్తుగా వస్తారు. </div><div class='p'>నిన్ను హింస పెట్టబోయేవారు లేస్తారు. </div><div class='p'>నీవు వారికి దోపుడు సొమ్ముగా ఉంటావు. </div><div class='p'> <span class="verse" id="V8">8&#160;</span>నువ్వు అనేక రాజ్యాలను దోచుకున్నావు కాబట్టి మిగిలిన ప్రజలంతా నిన్ను దోచుకుంటారు. </div><div class='p'>పట్టణాలకు వాటిలోని నివాసులకు నీవు చేసిన హింసాకాండను బట్టి, బలాత్కారాన్ని బట్టి, నిన్ను కొల్లగొడతారు. </div><div class='p'> <span class="verse" id="V9">9&#160;</span>తనకు అపాయం రాకుండా తన నివాసాన్ని ఎత్తుగా చేసుకుని, </div><div class='p'>తన యింటివారి కోసం అన్యాయంగా లాభం సంపాదించుకొనే వాడికి బాధ. </div><div class='p'> <span class="verse" id="V10">10&#160;</span>నీవు చాలా మంది జనాలను నాశనం చేస్తూ నీ మీద నీవే అవమానం తెచ్చుకున్నావు. </div><div class='p'>నీ దురాలోచన వలన నీకు వ్యతిరేకంగా నీవే పాపం చేశావు. </div><div class='p'> <span class="verse" id="V11">11&#160;</span>గోడల్లోని రాళ్లు మొర్ర పెడుతున్నాయి. </div><div class='p'>దూలాలు వాటికి జవాబిస్తాయి. </div><div class='p'> <span class="verse" id="V12">12&#160;</span>రక్తపాతం మూలంగా పట్టణం కట్టించే వారికి బాధ. </div><div class='p'>దుష్టత్వం మూలంగా ఊరిని స్థాపించే వారికి బాధ. </div><div class='p'> <span class="verse" id="V13">13&#160;</span>జాతులు ప్రయాసపడతారు గాని అగ్ని పాలవుతారు. </div><div class='p'>వ్యర్థమైన దాని కోసం కష్టపడి ప్రజలు క్షీణించిపోతారు. </div><div class='p'>ఇది సేనల ప్రభువు యెహోవా చేతనే అవుతుంది. </div><div class='p'> <span class="verse" id="V14">14&#160;</span>ఎందుకంటే సముద్రం జలాలతో నిండి ఉన్నట్టు భూమి యెహోవా మహాత్మ్యాన్ని గూర్చిన జ్ఞానంతో నిండి ఉంటుంది. </div><div class='p'> <span class="verse" id="V15">15&#160;</span>తమ పొరుగు వాణ్ణి నగ్నంగా చూడాలని విషం కలిపి వారికి తాగించి వారిని మత్తులుగా చేసేవారికి బాధ. </div><div class='p'> <span class="verse" id="V16">16&#160;</span>ఘనతకు మారుగా అవమానంతో నిండిపోతావు. </div><div class='p'>నీవు కూడా తాగి నీ నగ్నత కనపరచుకుంటావు. </div><div class='p'>యెహోవా కుడిచేతిలోని పాత్ర నీ చేతికి వస్తుంది. </div><div class='p'>అవమానకరమైన వాంతి నీ ఘనత మీద పడుతుంది. </div><div class='p'> <span class="verse" id="V17">17&#160;</span>లెబానోనునకు నీవు చేసిన బలాత్కారం నీ మీదికే వస్తుంది. </div><div class='p'>నీవు పశువులను చేసిన నాశనం నీ మీదే పడుతుంది. </div><div class='p'>దేశాలకు, పట్టణాలకు, వాటి నివాసులకు, నీవు చేసిన హింసాకాండను బట్టి, ఇది సంభవిస్తుంది. </div><div class='p'> <span class="verse" id="V18">18&#160;</span>చెక్కిన విగ్రహం వల్ల నీకు ప్రయోజనమేమిటి? </div><div class='p'>బొమ్మను చెక్కిన శిల్పి, పోత పోసిన వాడు కేవలం అబద్ధాలు బోధించే వాడు. </div><div class='p'>తాను చేసిన పోత విగ్రహాలపై నమ్మిక ఉంచడం వలన ప్రయోజనమేమిటి? </div><div class='p'> <span class="verse" id="V19">19&#160;</span>కర్ర విగ్రహాలను చూసి మేలుకో అనీ, మూగరాతి ప్రతిమలను చూసి లే అనీ చెప్పేవాడికి బాధ. </div><div class='p'>అవి ఏమైనా బోధించగలవా? </div><div class='p'>దానికి బంగారంతో, వెండితో పూత పూశారు గానీ దానిలో శ్వాస ఎంత మాత్రం లేదు. </div><div class='p'> <span class="verse" id="V20">20&#160;</span>అయితే యెహోవా తన పరిశుద్ధాలయంలో ఉన్నాడు. </div><div class='p'>లోకమంతా ఆయన సన్నిధిలో మౌనంగా ఉండు గాక. </div><ul class='tnav'>
<li><a href='index.htm'>హబక్కూకు</a></li>
<li><a href='HAB01.htm'>&lt;</a></li>
<li><a href='HAB.htm'>2</a></li>
<li><a href='HAB03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">2:5</a>
 <span class="fq">ద్రాక్షారసం </span><span class="ft">నంపద</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
