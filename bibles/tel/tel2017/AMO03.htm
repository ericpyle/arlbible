<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఆమోసు 3</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఆమోసు</a></li>
<li><a href='AMO02.htm'>&lt;</a></li>
<li><a href='AMO.htm'>3</a></li>
<li><a href='AMO04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>దేవునితో ఇశ్రాయేలుకు ఉన్న సంబంధం </div><div class='p'> <span class="verse" id="V1">1&#160;</span>ఇశ్రాయేలీయులారా! యెహోవా మీకు వ్యతిరేకంగా మాట్లాడుతున్నాడు. ఐగుప్తుదేశం నుంచి ఆయన రప్పించిన వంశమంతటి గురించి ఆయన తెలియజేసిన మాట వినండి. </div><div class='q2'> <span class="verse" id="V2">2&#160;</span>లోకంలోని వంశాలన్నిటిలో </div><div class='q2'>మిమ్మల్ని మాత్రమే నేను ఎన్నుకున్నాను. </div><div class='q2'>కాబట్టి మీ పాపాలన్నిటికీ </div><div class='q2'>మిమ్మల్ని శిక్షిస్తాను. </div><div class='p'> <span class="verse" id="V3">3&#160;</span>సమ్మతించకుండా ఇద్దరు కలిసి నడుస్తారా? </div><div class='q2'>ఏమీ దొరకకుండానే సింహం అడవిలో గర్జిస్తుందా? </div><div class='q2'> <span class="verse" id="V4">4&#160;</span>దేన్నీ పట్టుకోకుండానే </div><div class='q2'>కొదమ సింహం గుహలోనుంచి గుర్రుమంటుందా? </div><div class='p'> <span class="verse" id="V5">5&#160;</span>నేల మీద ఎర పెట్టకపోతే పిట్ట ఉరిలో చిక్కుకుంటుందా? </div><div class='q2'>ఉరిలో ఏదీ చిక్కకపోతే </div><div class='q2'>ఉరి పెట్టేవాడు వదిలేసి వెళతాడా? </div><div class='q2'> <span class="verse" id="V6">6&#160;</span>పట్టణంలో బాకానాదం వినబడితే </div><div class='q2'>ప్రజలు భయపడరా? </div><div class='q2'>యెహోవా పంపకుండా </div><div class='q2'>పట్టణంలో విపత్తు వస్తుందా? </div><div class='q'> <span class="verse" id="V7">7&#160;</span>తన సేవకులైన ప్రవక్తలకు తన ఆలోచనలను తెలియచేయకుండా కచ్చితంగా యెహోవా ప్రభువు ఏదీ చేయడు. </div><div class='q2'> <span class="verse" id="V8">8&#160;</span>సింహం గర్జించింది. </div><div class='q2'>భయపడని వాడెవడు? </div><div class='q2'>యెహోవా ప్రభువు చెప్పాడు. </div><div class='q2'>ప్రవచించని వాడెవడు? </div><div class='p'> <span class="verse" id="V9">9&#160;</span>అష్డోదు రాజ భవనాల్లో ప్రకటించండి. </div><div class='q2'>ఐగుప్తుదేశపు రాజ భవనాల్లో ప్రకటించండి. </div><div class='q2'>వాళ్ళతో ఇలా చెప్పండి, </div><div class='q2'>“మీరు సమరయ పర్వతాల మీద సమావేశమై </div><div class='q2'>దానిలోని గందరగోళాన్ని చూడండి. </div><div class='q2'>అక్కడ జరిగే దౌర్జన్యాన్ని చూడండి. </div><div class='q2'> <span class="verse" id="V10">10&#160;</span>సరైనదాన్ని ఎలా చేయాలో వారికి తెలియదు.” </div><div class='q2'>యెహోవా ప్రకటించేది ఇదే. </div><div class='q2'>వాళ్ళు తమ రాజ భవనాల్లో దౌర్జన్యం, </div><div class='q2'>నాశనం దాచుకున్నారు. </div><div class='p'> <span class="verse" id="V11">11&#160;</span>కాబట్టి యెహోవా ప్రభువు చెప్పేదేమిటంటే, </div><div class='q2'>శత్రువు ఆ ప్రాంతాన్ని చుట్టుముడతాడు. </div><div class='q2'>అతడు నీకు పట్టున్న వాటిని పడగొడతాడు. </div><div class='q2'>నీ రాజ భవనాలను దోచుకుంటాడు. </div><div class='p'> <span class="verse" id="V12">12&#160;</span>యెహోవా చెప్పేదేమిటంటే, </div><div class='q2'>“సింహం నోట్లో నుంచి </div><div class='q2'>కేవలం రెండు కాళ్ళు గానీ </div><div class='q2'>చెవి ముక్క గానీ </div><div class='q2'>కాపరి విడిపించేలాగా </div><div class='q2'>సమరయలో నివసించే ఇశ్రాయేలీయులను కాపాడతాను. </div><div class='q2'>కేవలం మంచం మూల, </div><div class='q2'>లేకపోతే దుప్పటి ముక్కను కాపాడతాను.” </div><div class='p'> <span class="verse" id="V13">13&#160;</span>యాకోబు ఇంటి వారికి విరోధంగా ఇది విని ప్రకటించండి. </div><div class='q2'>యెహోవా ప్రభువు, సేనల దేవుడు చెప్పేదేమిటంటే, </div><div class='q2'> <span class="verse" id="V14">14&#160;</span>“ఇశ్రాయేలు పాపాలను నేను శిక్షించే రోజు, </div><div class='q2'>బేతేలులోని బలిపీఠాలను కూడా నేను శిక్షిస్తాను. </div><div class='q2'>బలిపీఠం కొమ్ములు విరిగిపోయి నేలరాలతాయి. </div><div class='p'> <span class="verse" id="V15">15&#160;</span>చలికాలపు భవనాలనూ </div><div class='q2'>వేసవికాలపు భవనాలనూ నేను నాశనం చేస్తాను. </div><div class='q2'>ఏనుగు దంతంతో కట్టిన ఇళ్ళు నాశనమవుతాయి. </div><div class='q2'>పెద్ద భవనాలు అంతరించిపోతాయి.” </div><div class='q2'>యెహోవా ప్రకటించేది ఇదే. </div><ul class='tnav'>
<li><a href='index.htm'>ఆమోసు</a></li>
<li><a href='AMO02.htm'>&lt;</a></li>
<li><a href='AMO.htm'>3</a></li>
<li><a href='AMO04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
