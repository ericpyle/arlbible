<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 6</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA05.htm'>&lt;</a></li>
<li><a href='ISA.htm'>6</a></li>
<li><a href='ISA07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>యెషయా నియామకం </div><div class='q'> <span class="verse" id="V1">1&#160;</span>రాజైన ఉజ్జియా చనిపోయిన సంవత్సరం అత్యున్నతమైన సింహాసనంపై ప్రభువు కూర్చుని ఉండగా నేను చూశాను. ఆయన అంగీ అంచులు దేవాలయాన్ని నింపివేశాయి. </div><div class='q'> <span class="verse" id="V2">2&#160;</span>ఆయనకు పైగా సెరాపులు నిలబడి ఉన్నారు. ఒక్కొక్కరికి ఆరేసి రెక్కలున్నాయి. ప్రతివాడూ రెండు రెక్కలతో తన ముఖాన్ని, రెంటితో తన కాళ్లను కప్పుకుంటూ రెంటితో ఎగురుతున్నారు. </div><div class='q'> <span class="verse" id="V3">3&#160;</span>వారు “సేనల ప్రభువు యెహోవా, పరిశుద్ధుడు, పరిశుద్ధుడు, పరిశుద్ధుడు. </div><div class='p'>లోకమంతా ఆయన మహిమతో నిండి ఉంది” అని గొప్ప స్వరంతో గాన ప్రతిగానాలు చేస్తున్నారు. </div><div class='q'> <span class="verse" id="V4">4&#160;</span>వారి కంఠస్వరానికి తలుపులు, గడపలు కంపిస్తున్నాయి. మందిరం నిండా పొగ అలుముకుంది. </div><div class='q'> <span class="verse" id="V5">5&#160;</span>నేను “అయ్యో, నావి అపవిత్రమైన పెదాలు. అపవిత్రమైన పెదాలున్న జనం మధ్య నివసిస్తున్నాను. </div><div class='q'>నేను నశించాను. రాజు, సేనల ప్రభువు అయిన యెహోవాను నేను కన్నులారా చూశాను” అనుకున్నాను. </div><div class='q'> <span class="verse" id="V6">6&#160;</span>అప్పుడు ఆ సెరాపుల్లో ఒకడు బలిపీఠం మీద నుండి పట్టుకారుతో ఎర్రగా కాలిన నిప్పు తీసి నా దగ్గరికి ఎగిరి వచ్చి నా నోటికి దాని తగిలించాడు. </div><div class='q'> <span class="verse" id="V7">7&#160;</span>“ఇది నీ పెదాలకు తగిలింది గనక నీ పాపానికి ప్రాయశ్చిత్తం అయింది. నీ దోషం తొలగి పోయింది” అన్నాడు. </div><div class='q'> <span class="verse" id="V8">8&#160;</span>అప్పుడు “నేను ఎవరిని పంపాలి? మా పక్షంగా ఎవరు వెళ్తారు?” అని ప్రభువు అంటుండగా విన్నాను. </div><div class='q'>అప్పుడు నేను “ఇదుగో నేనున్నాను, నన్ను పంపు” అన్నాను. </div><div class='q'> <span class="verse" id="V9">9&#160;</span>ఆయన “నీవు వెళ్లి ఈ ప్రజలతో చెప్పు. మీరు అస్తమానం వింటూ ఉంటారు గానీ గ్రహించరు. </div><div class='q'>ఎప్పుడూ చూస్తుంటారు గానీ తెలుసుకోరు. </div><div class='q'> <span class="verse" id="V10">10&#160;</span>వారు కళ్ళతో చూసి, చెవులతో విని, </div><div class='q'>హృదయంతో గ్రహించి, మనస్సు మార్చుకుని, </div><div class='q'>స్వస్థత పొందకుండా ఉండేలా ఈ ప్రజల హృదయం కొవ్వెక్కేలా చేసి, </div><div class='q'>వారి చెవులకు చెవుడు, వారి కళ్ళకు గుడ్డితనం కలిగించు” అని చెప్పాడు. </div><div class='p'> <span class="verse" id="V11">11&#160;</span>“ప్రభూ, ఎన్నాళ్ల వరకు?” అని నేనడిగాను. ఆయన ఇలా అన్నాడు. “నివాసులు లేక పట్టణాలు, మనుష్యులు లేక ఇళ్ళు శిథిలమైపోయే దాకా, దేశం బొత్తిగా బీడుగా మారే దాకా, </div><div class='q'> <span class="verse" id="V12">12&#160;</span>యెహోవా ప్రజలను దూరప్రాంతానికి తీసుకు పోయే దాకా, దేశం నిర్జనమై చవిటిపర్ర అయ్యే దాకా.” </div><div class='q'> <span class="verse" id="V13">13&#160;</span>దానిలో పదవ భాగం మాత్రం మిగిలిపోయినా అది కూడా నాశనమౌతుంది. </div><div class='q'>సింధూర మస్తకి వృక్షాలను నరికి వేసినా తరువాత మిగిలి ఉండే మొద్దులాగా అది ఉంటుంది. </div><div class='q'>అలాటి మొద్దులో పరిశుద్ధమైన చిగురు ఉంది. </div><ul class='tnav'>
<li><a href='index.htm'>యెషయా</a></li>
<li><a href='ISA05.htm'>&lt;</a></li>
<li><a href='ISA.htm'>6</a></li>
<li><a href='ISA07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
