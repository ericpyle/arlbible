<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోవేలు 2</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోవేలు</a></li>
<li><a href='JOL01.htm'>&lt;</a></li>
<li><a href='JOL.htm'>2</a></li>
<li><a href='JOL03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>మిడుతల సైన్యం </div><div class='p'> <span class="verse" id="V1">1&#160;</span>సీయోనులో బాకా ఊదండి, </div><div class='q'>నా పరిశుద్ధ పర్వతం మీద మేల్కొలిపే శబ్దం చేయండి! </div><div class='q'>యెహోవా దినం వస్తున్నదనీ అది సమీపమయ్యిందనీ </div><div class='q'>దేశనివాసులంతా భయంతో వణకుతారు గాక. </div><div class='q'> <span class="verse" id="V2">2&#160;</span>అది చీకటి రోజు, గాఢాంధకారమయమైన రోజు. </div><div class='q'>కారు మబ్బులు కమ్మే కటిక చీకటి రోజు. </div><div class='q'>పర్వతాల మీద ఉదయకాంతి ప్రసరించినట్టు </div><div class='q'>బలమైన గొప్ప సేన వస్తూ ఉంది. </div><div class='q'>అలాంటి సేన ఎన్నడూ లేదు, ఇక ఎన్నడూ మళ్ళీ రాదు. </div><div class='q'>తరతరాల తరువాత కూడా అది ఉండదు. </div><div class='p'> <span class="verse" id="V3">3&#160;</span>దాని ముందు అగ్ని అన్నిటినీ కాల్చేస్తున్నది. </div><div class='q'>వాటి వెనుక, మంట మండుతూ ఉంది. </div><div class='q'>అది రాకముందు భూమి ఏదెను తోటలా ఉంది. </div><div class='q'>అది వచ్చి వెళ్లిపోయిన తరువాత భూమి ఎడారిలా పాడయింది. </div><div class='q'>దానినుంచి ఏదీ తప్పించుకోలేదు. </div><div class='p'> <span class="verse" id="V4">4&#160;</span>సేన రూపం, గుర్రాల లాగా ఉంది. </div><div class='q'>వాళ్ళు రౌతులలాగా పరుగెడుతున్నారు. </div><div class='q'> <span class="verse" id="V5">5&#160;</span>వాళ్ళు పర్వత శిఖరాల మీద రథాలు పరుగులు పెడుతున్నట్టు వచ్చే శబ్దంతో దూకుతున్నారు. </div><div class='q'>ఎండిన దుబ్బు మంటల్లో కాలుతుంటే వచ్చే శబ్దంలా, </div><div class='q'>యుద్ధానికి సిద్ధమైన గొప్ప సేనలా ఉన్నారు. </div><div class='p'> <span class="verse" id="V6">6&#160;</span>వాటిని చూసి ప్రజలు అల్లాడిపోతున్నారు, </div><div class='q'>అందరి ముఖాలు పాలిపోతున్నాయి. </div><div class='q'> <span class="verse" id="V7">7&#160;</span>అవి శూరుల్లాగా పరుగెడుతున్నాయి. </div><div class='q'>సైనికుల్లాగా అవి గోడలెక్కుతున్నాయి. </div><div class='q'>అటూ ఇటూ తిరుగకుండా అవన్నీ తిన్నగా నడుస్తున్నాయి. </div><div class='q'> <span class="verse" id="V8">8&#160;</span>ఒకదానినొకటి తోసుకోకుండా తమ దారిలో చక్కగా పోతున్నాయి. </div><div class='q'>ఆయుధాలు ఎదుర్కొన్నా వరుస తప్పవు. </div><div class='q'> <span class="verse" id="V9">9&#160;</span>పట్టణంలో చొరబడుతున్నాయి. </div><div class='q'>గోడల మీద పరుగెడుతూ దొంగల్లాగా కిటికీల గుండా ఇళ్ళల్లోకి వస్తున్నాయి. </div><div class='p'> <span class="verse" id="V10">10&#160;</span>వాటి ముందు భూమి కంపిస్తున్నది, </div><div class='q'>ఆకాశాలు వణుకుతున్నాయి. </div><div class='q'>సూర్యచంద్రులకు చీకటి కమ్ముకుంది. </div><div class='q'>నక్షత్రాలు కాంతి తప్పుతున్నాయి. </div><div class='q'> <span class="verse" id="V11">11&#160;</span>యెహోవా తన సైన్యం ముందు తన స్వరం పెంచాడు, </div><div class='q'>ఆయన యోధులు చాలా ఎక్కువమంది. </div><div class='q'>ఆయన ఆజ్ఞలను నెరవేర్చేవారు బలవంతులు. </div><div class='q'>యెహోవా దినం గొప్పది, మహా భయంకరమైనది. </div><div class='q'>దాన్ని ఎవరు వైపుకోగలరు? </div><div class='s'>పశ్చాతపనికి పిలుపు </div><div class='p'> <span class="verse" id="V12">12&#160;</span>యెహోవా ఇలా అంటున్నాడు, </div><div class='q'>“ఇప్పుడైనా, ఉపవాసముండి కన్నీళ్ళు కారుస్తూ దుఃఖిస్తూ </div><div class='q'>హృదయపూర్వకంగా నాదగ్గరికి తిరిగి రండి.” </div><div class='q'> <span class="verse" id="V13">13&#160;</span>మీ యెహోవా దేవుడు అత్యంత కృప గలవాడూ దయగలవాడు. </div><div class='q'>త్వరగా కోపపడేవాడు కాదు. విస్తారంగా ప్రేమ చూపించేవాడు. </div><div class='q'>శిక్షించాలనే తన మనస్సు మార్చుకునేవాడు. </div><div class='q'>కాబట్టి మీ బట్టలు మాత్రమే కాక </div><div class='q'>మీ హృదయాలను చింపుకుని ఆయన వైపు తిరగండి. </div><div class='p'> <span class="verse" id="V14">14&#160;</span>ఒకవేళ ఆయన మీ వైపు తిరిగి జాలి చూపుతాడేమో. </div><div class='q'>మీరు మీ యెహోవా దేవునికి తగిన నైవేద్యాన్ని, </div><div class='q'>పానార్పణాన్ని అర్పించేలా మిమ్మల్ని దీవిస్తాడేమో ఎవరికి తెలుసు? </div><div class='p'> <span class="verse" id="V15">15&#160;</span>సీయోనులో బాకా ఊదండి. </div><div class='q'>ఉపవాసదినం ప్రతిష్ఠించండి. సంఘంగా కూడండి. </div><div class='q'> <span class="verse" id="V16">16&#160;</span>ప్రజలను సమకూర్చండి. </div><div class='q'>సంఘాన్ని ప్రతిష్ఠించండి. పెద్దలను పిలిపించండి. </div><div class='q'>పిల్లలనూ చంటి పిల్లలనూ తీసుకురండి. </div><div class='q'>పెళ్లికొడుకులు తమ గదుల్లోనుంచి, </div><div class='q'>పెళ్లికూతుళ్ళు తమ పెళ్లి గదుల్లోనుంచి రావాలి. </div><div class='p'> <span class="verse" id="V17">17&#160;</span>యెహోవాకు పరిచర్యచేసే సేవకులు, యాజకులు </div><div class='q'>మంటపానికీ బలిపీఠానికి మధ్య నిలబడి ఏడవాలి. </div><div class='q'>“యెహోవా, నీ ప్రజలను కనికరించు. </div><div class='q'>నీ సొత్తుగా ఉన్న వారిని సిగ్గుపడనివ్వకు. </div><div class='q'>వారి మీద రాజ్యాలను ఏలనివ్వకు. </div><div class='q'>వారి దేవుడు ఏమయ్యాడు? అని ఇతర ప్రజలు ఎందుకు చెప్పుకోవాలి?” </div><div class='s'>పశ్చాతాపం ద్వారా విమోచన </div><div class='p'> <span class="verse" id="V18">18&#160;</span>అప్పుడు యెహోవా తన దేశాన్ని గురించి రోషంతో ఉన్నాడు. </div><div class='q'>తన ప్రజల పట్ల జాలితో ఉన్నాడు. </div><div class='q'> <span class="verse" id="V19">19&#160;</span>యెహోవా తన ప్రజలకు ఇలా జవాబిచ్చాడు, </div><div class='q'>“నేను మీకు ధాన్యం, కొత్త ద్రాక్షారసం, నూనె పంపిస్తాను. </div><div class='q'>మీరు వాటితో తృప్తి చెందుతారు. </div><div class='q'>ఇకనుంచి మరెన్నడూ మిమ్మల్ని ఇతర ప్రజల్లో అవమానానికి గురిచేయను. </div><div class='q'> <span class="verse" id="V20">20&#160;</span>ఉత్తర దిక్కు నుంచి వచ్చే సేనను మీకు దూరంగా పారదోలతాను. </div><div class='q'>వారిని ఎండిపోయి, పాడైపోయిన ప్రాంతానికి తోలివేస్తాను. </div><div class='q'>దాని ముందు భాగాన్ని తూర్పు సముద్రంలో, దాని వెనుక భాగాన్ని పడమటి సముద్రంలో పడేస్తాను. </div><div class='q'>అది కంపు కొడుతుంది, చెడ్డవాసన వస్తుంది. </div><div class='q'>నేను గొప్ప పనులు చేస్తాను.” </div><div class='q'> <span class="verse" id="V21">21&#160;</span>దేశమా, భయపడక సంతోషించి గంతులు వెయ్యి. </div><div class='q'>యెహోవా గొప్ప పనులు చేశాడు. </div><div class='q'> <span class="verse" id="V22">22&#160;</span>పశువులారా, భయపడవద్దు. గడ్డిబీళ్లలో పచ్చిక మొలుస్తుంది. </div><div class='q'>చెట్లు కాయలు కాస్తాయి. అంజూరపుచెట్లు, ద్రాక్షచెట్లు సమృద్ధిగా ఫలిస్తాయి. </div><div class='q'> <span class="verse" id="V23">23&#160;</span>సీయోను ప్రజలారా, ఆనందించండి. </div><div class='q'>మీ యెహోవా దేవుణ్ణి తలుచుకుని సంతోషించండి. </div><div class='q'>ఆయన నీతి బట్టి మీ కోసం సరిపోయినంత తొలకరి వాన, వాన జల్లు పంపిస్తాడు. </div><div class='q'>ముందులాగా తొలకరి వాన, కడవరి వాన కురిపిస్తాడు. </div><div class='p'> <span class="verse" id="V24">24&#160;</span>కళ్ళాలు గోదుమ గింజలతో నిండి ఉంటాయి. </div><div class='q'>కొత్త ద్రాక్షారసం, నూనెతో తొట్లు పొర్లి పారతాయి. </div><div class='q'> <span class="verse" id="V25">25&#160;</span>“ఎగిరే మిడతల గుంపులూ పెద్ద మిడతలూ మిడత పిల్లలూ గొంగళి పురుగులూ, </div><div class='q'>ఆ నా మహాసేన తినేసిన సంవత్సరాల పంటను మీకు మళ్ళీ ఇస్తాను. </div><div class='p'> <span class="verse" id="V26">26&#160;</span>మీరు కడుపునిండా తిని తృప్తి పడతారు. </div><div class='q'>మీ మధ్య చేసిన అద్భుతాలను బట్టి </div><div class='q'>మీ యెహోవా దేవుని పేరును స్తుతిస్తారు. </div><div class='q'>నా ప్రజలను ఇక ఎన్నటికీ సిగ్గుపడనివ్వను. </div><div class='q'> <span class="verse" id="V27">27&#160;</span>అప్పుడు ఇశ్రాయేలీయుల మధ్య ఉంది నేనే అనీ, </div><div class='q'>నేనే మీ యెహోవా దేవుడిననీ, </div><div class='q'>నేను తప్ప వేరే దేవుడు లేడనీ మీరు తెలుసుకుంటారు. </div><div class='q'>నా ప్రజలను ఇక ఎన్నటికీ సిగ్గుపడనివ్వను. </div><div class='s'>దీవుని ఆత్మ ప్రోక్షణకు సంబంధించిన వాగ్దానం </div><div class='p'> <span class="verse" id="V28">28&#160;</span>తరువాత నేను ప్రజలందరి మీద </div><div class='q'>నా ఆత్మను కుమ్మరిస్తాను. </div><div class='q'>మీ కొడుకులూ మీ కూతుర్లూ ప్రవచనాలు చెబుతారు. </div><div class='q'>మీ ముసలివారు కలలుకంటారు. </div><div class='q'>మీ యువకులకు దర్శనాలు వస్తాయి. </div><div class='q'> <span class="verse" id="V29">29&#160;</span>ఆ రోజుల్లో నేను పనివారి మీద నా ఆత్మను కుమ్మరిస్తాను. </div><div class='p'> <span class="verse" id="V30">30&#160;</span>ఆకాశంలో అద్భుతాలు చూపిస్తాను. </div><div class='q'>భూమ్మీద రక్తం, మంటలు, ఎత్తయిన పొగ కలిగిస్తాను. </div><div class='q'> <span class="verse" id="V31">31&#160;</span>యెహోవా భయంకరమైన ఆ మహాదినం రాకముందు </div><div class='q'>సూర్యుడు చీకటిగా, చంద్రుడు రక్తంలా మారతాయి. </div><div class='q'> <span class="verse" id="V32">32&#160;</span>యెహోవా పేరున ప్రార్థనచేసే వారందరినీ కాపాడడం జరుగుతుంది. </div><div class='q'>యెహోవా చెప్పినట్టు సీయోను కొండమీద, యెరూషలేములో తప్పించుకున్నవారుంటారు. </div><div class='q'>యెహోవా ఏర్పాటు చేసుకున్నవాళ్ళు మిగులుతారు.” </div><ul class='tnav'>
<li><a href='index.htm'>యోవేలు</a></li>
<li><a href='JOL01.htm'>&lt;</a></li>
<li><a href='JOL.htm'>2</a></li>
<li><a href='JOL03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
