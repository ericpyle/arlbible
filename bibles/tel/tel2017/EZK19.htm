<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెహెజ్కేలు 19</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెహెజ్కేలు</a></li>
<li><a href='EZK18.htm'>&lt;</a></li>
<li><a href='EZK.htm'>19</a></li>
<li><a href='EZK20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>ఇశ్రాయేలు నాయకుల గూర్చి ప్రలాప వాక్యం </div><div class='p'> <span class="verse" id="V1">1&#160;</span>“కాబట్టి నువ్వు, ఇశ్రాయేలీయుల నాయకుల విషయంలో శోకించి, ఇలా ప్రకటించు. </div><div class='p'> <span class="verse" id="V2">2&#160;</span>నీ తల్లి ఎవరు? సింహాల్లో ఒక ఆడసింహం లాంటిది. </div><div class='p'>అది ఇతర కొదమసింహాల మధ్య తన పిల్లలను పెంచింది. </div><div class='p'> <span class="verse" id="V3">3&#160;</span>వాటిలో ఒక దాన్ని కొదమసింహం అయ్యేంతగా పెంచింది. ఆ కొదమసింహం వేటాడడం నేర్చుకుంది. </div><div class='p'>అది మనుషులను మింగేసింది. </div><div class='p'> <span class="verse" id="V4">4&#160;</span>అప్పుడు ఇతర ప్రజలు అతని సంగతి విన్నారు. వాళ్ళ ఉచ్చులో అతడు చిక్కాడు. </div><div class='p'>వాళ్ళు అతనికి గాలాలు తగిలించి ఐగుప్తు దేశానికి తీసుకొచ్చారు. </div><div class='p'> <span class="verse" id="V5">5&#160;</span>దాని తల్లి దాని కోసం కనిపెట్టి, తన ఆశ భంగం అయిందని తెలుసుకుని, తన పిల్లల్లో ఇంకొకదాన్ని పెంచి, కొదమసింహంగా చేసింది. </div><div class='p'> <span class="verse" id="V6">6&#160;</span>ఇది కూడా కొదమ సింహమై, తక్కిన కొదమ సింహాలతో పాటు తిరిగి, చీల్చి చెండాడి వేటాడడం నేర్చుకుని, మనుషులును మింగేసింది. </div><div class='p'> <span class="verse" id="V7">7&#160;</span>తరువాత అతడు వాళ్ళ వితంతువులను మానభంగం చేసి వాళ్ళ పట్టణాలు పాడు చేశాడు. </div><div class='p'>అతని గర్జన శబ్దానికి ఆ దేశం, దానిలో ఉన్నదంతా ఖాళీ అయి పోయింది. </div><div class='p'> <span class="verse" id="V8">8&#160;</span>నాలుగు దిక్కుల దేశపు ప్రజలందరూ దాన్ని పట్టుకోడానికి పొంచి ఉండి, వల పన్నినప్పుడు, అది వాళ్ళ ఉచ్చులో చిక్కింది. </div><div class='p'> <span class="verse" id="V9">9&#160;</span>అప్పుడు వాళ్ళు దానికి గాలాలు తగిలించి, బోనులో పెట్టి, బబులోను రాజు దగ్గరికి తీసుకొచ్చారు. </div><div class='p'>దాని గర్జన ఇశ్రాయేలు పర్వతాలమీద ఇక ఎన్నటికీ వినబడకుండా వాళ్ళు దాన్ని కొండ కోటలో ఉంచారు. </div><div class='p'> <span class="verse" id="V10">10&#160;</span>నీ తల్లి ఫలవంతమైన తీగెలతో నిండి, ఒక నీటి ప్రవాహపు కాలవ దగ్గర నాటిన ద్రాక్షావల్లిలా ఉండేది. </div><div class='p'>అక్కడ విస్తారమైన నీళ్ళు ఉండేవి గనుక అది ఎన్నో తీగలు కలిగి విరివిగా ద్రాక్షలు కాసేది. </div><div class='p'> <span class="verse" id="V11">11&#160;</span>రాజులకు రాజదండాలు చెయ్యడానికి వీలైన బలమైన కొమ్మలు ఉండి, అవి మిగతా వాటికంటే ఎంతో ఎత్తుగా ఎదిగాయి. </div><div class='p'> <span class="verse" id="V12">12&#160;</span>కాని, అతికోపంతో ఆ ద్రాక్షవల్లిని పెకలించి నేల మీద పడేయడం జరిగింది. </div><div class='p'>తూర్పుగాలి విసిరినప్పుడు దాని పళ్ళు ఎండిపోయాయి. </div><div class='p'>దాని గట్టికొమ్మలు తెగి, వాడిపోయి, కాలిపోయాయి. </div><div class='p'> <span class="verse" id="V13">13&#160;</span>కాబట్టి ఇప్పుడు అది కరువు, దాహం ఉన్న ప్రదేశంలో ఎడారిలో నాటి ఉంది. </div><div class='p'>దాని కొమ్మల్లోనుంచి అగ్ని బయలుదేరి, </div><div class='p'> <span class="verse" id="V14">14&#160;</span>దాని పండ్లు కాల్చేసింది. గట్టి కొమ్మ ఒక్కటి కూడా లేదు. </div><div class='p'>ఏలుబడి చేసేందుకు రాజదండం లేదు.” </div><div class='p'>ఇది ఒక శోకం, ఒక శోక గీతంగా దీన్ని పాడతారు. </div><ul class='tnav'>
<li><a href='index.htm'>యెహెజ్కేలు</a></li>
<li><a href='EZK18.htm'>&lt;</a></li>
<li><a href='EZK.htm'>19</a></li>
<li><a href='EZK20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
