<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 తిమోతికి రాసిన మొదటి పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>తిమోతికి రాసిన మొదటి పత్రిక</a></li>
<li><a href='2TH03.htm'>&lt;</a></li>
<li><a href='1TI.htm'>1</a></li>
<li><a href='1TI02.htm'>&gt;</a></li>
</ul>
<div class="main">
<div class='mt'>తిమోతికి రాసిన మొదటి పత్రిక </div><div class='is'>గ్రంథకర్త </div><div class='ip'>ఈ పత్రిక రచయిత పౌలు. తిమోతి పత్రికల్లో వీటిని రాసింది అపోస్తలుడు పౌలు అని స్పష్టంగా కనిపిస్తుంది. “దేవుని చిత్తము చొప్పున క్రీస్తు యేసు అపోస్తలుడైన పౌలు” (1:1). అది సంఘం ఈ ఉత్తరం పౌలు రచన అని స్పష్టంగా అంగీకరించింది. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 62 - 66 </div><div class='ip'>పౌలు తిమోతి ని ఎఫేసులో ఉంచి, మాసిడోనియాకు వెళ్ళాడు. అక్కడ నుంచి ఈ లేఖ రాశాడు (1:3; 3:14, 15). </div><div class='is'>స్వీకర్త </div><div class='ip'>ఈ పత్రికను తిమోతికి రాశాడు గనక ఈ పేరు స్థిరపడింది. తిమోతి పౌలుతో కలిసి ప్రయాణాలు చేశాడు. అతని సువార్త యాత్రల్లో అతని సహాయకుడుగా ఉన్నాడు. తిమోతి, సంఘం కూడా ఈ పత్రిక గ్రహీతలు. </div><div class='is'>ప్రయోజనం </div><div class='ip'>దేవుని ఇల్లు ఎలాటి క్రమంలో నడవాలో తిమోతికి వివరించడం పత్రిక లక్ష్యం (3:14-15). తిమోతి ఈ సూచనలను నిష్ఠగా పాటించాలని అతనికి హెచ్చరిక. ఈ వచనాలు ఈ పత్రిక విషయంలో పౌలు ఉద్దేశాన్ని తెలియజేస్తున్నాయి, “సజీవుడైన దేవుని సంఘంలో అయిన సంఘంలో మనుషులు ఎలా ప్రవర్తించాలో తెలిపేటందుకు” ఈ పత్రిక పౌలు రాశాడు. ఎందుకంటే ఆ సంఘం సత్యానికి స్థంభం, పునాది. సంఘాలను కట్టడం, అభివృద్ధి పరచడం ఎలానో పౌలు తన సహచరులకు సూచనలివ్వడం ఇక్కడ కనిపిస్తుంది. </div><div class='is'>ముఖ్యాంశం </div><div class='ip'>యువ శిష్యునికి సూచనలు </div><div class='iot'>విభాగాలు </div><div class='io'>1. పరిచర్య పధ్ధతులు — 1:1-20 </div><div class='io'>2. పరిచర్య సూత్రాలు — 2:1-3:16 </div><div class='io'>3. పరిచర్యలో బాధ్యతలు — 4:1-6:21  
</div><div class='chapterlabel' id="V0"> 1</div><div class='s'>ధర్మ శాస్త్రపరమైన, పనికిమాలిన బోధ ఖండన </div><div class='p'> <span class="verse" id="V1">1&#160;</span>విశ్వాస విషయంలో నా నిజ కుమారుడు తిమోతికి మన రక్షకుడైన దేవుని సంకల్పానుసారం, మన ఆశాభావం అయిన క్రీస్తు యేసు ఆజ్ఞ ప్రకారం అపొస్తలుడైన పౌలు రాస్తున్న సంగతులు.  <span class="verse" id="V2">2&#160;</span>తండ్రి అయిన దేవుని నుండీ మన ప్రభువైన క్రీస్తు యేసు నుండీ కృప, కనికరం, సమాధానం నీకు కలుగు గాక. </div><div class='p'> <span class="verse" id="V3">3&#160;</span>నేను మాసిదోనియ వెళ్తున్నపుడు నీకు చెప్పినట్టుగా నువ్వు ఎఫెసులోనే ఉండు. భిన్నమైన సిద్ధాంతాలను బోధించే వారిని అలా చేయవద్దని నువ్వు ఆజ్ఞాపించాలి.  <span class="verse" id="V4">4&#160;</span>అంత మాత్రమే కాక కల్పనా కథలను, అంతూ పొంతూ లేని వంశావళులను పట్టించుకోవద్దని వారికి ఆజ్ఞాపించు. ఎందుకంటే అవి వివాదాలకు కారణమౌతాయే గాని విశ్వాస సంబంధమైన దేవుని ఏర్పాటుకు ఎంత మాత్రమూ తోడ్పడవు.  <span class="verse" id="V5">5&#160;</span>ఈ హెచ్చరికలోని ఉద్దేశం పవిత్ర హృదయం నుండీ మంచి మనస్సాక్షి నుండీ యథార్థమైన విశ్వాసం నుండీ వచ్చే ప్రేమే. </div><div class='p'> <span class="verse" id="V6">6&#160;</span>కొంతమంది వీటి నుండి తొలగిపోయి పనికిమాలిన కబుర్లకు దిగారు.  <span class="verse" id="V7">7&#160;</span>వారు మాట్లాడేవీ నొక్కి చెప్పేవీ వారికే అర్థం కాకపోయినా, ధర్మశాస్త్ర ఉపదేశకులుగా ఉండాలనుకుంటారు.  <span class="verse" id="V8">8&#160;</span>అయినప్పటికీ ధర్మశాస్త్రాన్ని తగిన విధంగా ఉపయోగిస్తే అది మేలైనదే అని మనకు తెలుసు. </div><div class='p'> <span class="verse" id="V9">9&#160;</span>దేవుడు నాకు అప్పగించిన ఈ గొప్ప సువార్త ప్రకారం ధర్మశాస్త్రం ఉన్నది నీతిమంతుల కోసం కాదు. ధర్మ విరోధులూ తిరుగుబాటు చేసేవారూ భక్తిహీనులూ పాపులూ దుర్మార్గులూ భక్తిహీనులూ చెడిపోయిన వారూ తల్లిదండ్రులను చంపేవారూ హంతకులూ  <span class="verse" id="V10">10&#160;</span>వ్యభిచారులూ స్వలింగ సంపర్కులూ బానిస వ్యాపారులూ అబద్ధికులూ అబద్ధ సాక్ష్యం చెప్పేవారూ నిజమైన బోధకు వ్యతిరేకంగా నడచుకొనేవారూ ఇలాటివారి కోసమే ధర్మశాస్త్రం ఉంది అని మనకు తెలుసు. </div><div class='p'> <span class="verse" id="V11">11&#160;</span>ఈ మహిమగల సువార్తను మహిమగల దివ్య ప్రభువు నాకు అప్పగించాడు.  <span class="verse" id="V12">12&#160;</span>నన్ను బలపరచి, నమ్మకమైన వాడుగా ఎంచి తన సేవకు నియమించిన మన యేసు క్రీస్తు ప్రభువుకి కృతజ్ఞుణ్ణి.  <span class="verse" id="V13">13&#160;</span>అంతకు ముందు దేవ దూషకుణ్ణి, హింసించేవాణ్ణి, హానికరుణ్ణి. అయితే తెలియక అవిశ్వాసం వలన చేశాను కాబట్టి కనికరం పొందాను.  <span class="verse" id="V14">14&#160;</span>మన ప్రభువు తన ధారాళమైన కృపను నాపై కుమ్మరించి, యేసుక్రీస్తులో ఉన్న ప్రేమ విశ్వాసాలను అనుగ్రహించాడు.  <span class="verse" id="V15">15&#160;</span>పాపులను రక్షించడానికి క్రీస్తు యేసు లోకానికి వచ్చాడనే సందేశం నమ్మదగినదీ, సంపూర్ణంగా అంగీకరించదగినదీ. అలాంటి పాపుల్లో నేను మొదటి వాణ్ణి. </div><div class='p'> <span class="verse" id="V16">16&#160;</span>అయినా నిత్యజీవం కోసం తనపై విశ్వాసముంచబోయే వారికి నేను ఒక నమూనాగా ఉండేలా యేసు క్రీస్తు తన పరిపూర్ణమైన ఓర్పును నాలో కనుపరచేలా నన్ను కరుణించాడు.  <span class="verse" id="V17">17&#160;</span>అన్ని యుగాల్లో రాజూ, అమర్త్యుడూ, అదృశ్యుడూ అయిన ఏకైక దేవునికి ఘనత, మహిమ యుగయుగాలు కలగాలి. ఆమేన్‌. </div><div class='p'> <span class="verse" id="V18">18&#160;</span>తిమోతీ, నా కుమారా, గతంలో నిన్ను గూర్చి చెప్పిన ప్రవచనాలకు అనుగుణంగానే ఈ సూచనలు నీకు ఇస్తున్నాను. వాటిని పాటిస్తే నీవు మంచి పోరాటం చేయగలుగుతావు.  <span class="verse" id="V19">19&#160;</span>అలాటి మనస్సాక్షిని కొందరు నిరాకరించి, విశ్వాస విషయంలో ఓడ బద్దలై పోయినట్టుగా ఉన్నారు.  <span class="verse" id="V20">20&#160;</span>వారిలో హుమెనై, అలెగ్జాండర్ ఉన్నారు. వీరు దేవదూషణ మానుకొనేలా వీరిని సాతానుకు అప్పగించాను. </div><ul class='tnav'>
<li><a href='index.htm'>తిమోతికి రాసిన మొదటి పత్రిక</a></li>
<li><a href='2TH03.htm'>&lt;</a></li>
<li><a href='1TI.htm'>1</a></li>
<li><a href='1TI02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
