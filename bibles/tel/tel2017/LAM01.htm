<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 విలాప వాక్యములు 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>విలాప వాక్యములు</a></li>
<li><a href='JER52.htm'>&lt;</a></li>
<li><a href='LAM.htm'>1</a></li>
<li><a href='LAM02.htm'>&gt;</a></li>
</ul>
<div class="main">
<div class='mt'>విలాప వాక్యములు </div><div class='is'>గ్రంథకర్త </div><div class='ip'>ఈ గ్రంథంలో మాత్రం గ్రంథకర్త పేరు లేదు. అయితే క్రైస్తవ సంప్రదాయ గాథలను బట్టి యిర్మీయా దీని రచయిత అని తెలుస్తున్నది. గ్రంథకర్త యెరూషలేము విధ్వంసం ఫలితాలను కళ్ళారా చూశాడు. శత్రుదాడికి అతడు ప్రత్యక్షసాక్షి (1:13-15). ఈ రెండు సంభవాల సమయాల్లో యిర్మీయా అక్కడ ఉన్నాడు. యూదా జాతి దేవునిపై తిరుగుబాటు చేసి ఆయనతో తన నిబంధనను ఉల్లంఘించింది. దేవుడు బబులోనును సాధనంగా వాడుకుని తన ప్రజలను శిక్షించాడు. ఈ గ్రంథంలో వర్ణించిన తీవ్రమైన హింసలు అలా ఉండగా 3 వ అధ్యాయం లో ఒక నిరీక్షణ గురించిన వాగ్దానం కనిపిస్తున్నది. యిర్మీయా దేవుని మంచితనాన్ని గుర్తుచేసుకున్నాడు. దేవుని నమ్మకత్వం అనే సత్యం ద్వారా అతడు యూదా జాతికి ఓదార్పునిస్తున్నాడు. దేవుని కనికరాన్ని, ఎన్నటికీ విఫలం కాని ఆయన ప్రేమను వారికి తెలుపుతున్నాడు. </div><div class='is'>రచనా కాలం, ప్రదేశం </div><div class='ip'>సుమారు క్రీ. పూ. 587 - 516 </div><div class='ip'>బబులోనీయులు యెరూషలేమును ముట్టడించి ధ్వంసం చేసిన సంభవాలను ప్రత్యక్ష సాక్షిగా అభివర్ణించాడు. </div><div class='is'>స్వీకర్త </div><div class='ip'>చెర అనంతరం ఉన్న హెబ్రీయులు. ఇశ్రాయేలు దేశానికి తిరిగి వచ్చిన వారు, బైబిలు పఠతలంతా. </div><div class='is'>ప్రయోజనం </div><div class='ip'>జాతి పాపం, వ్యక్తిగత పాపం రెంటికీ పరిణామాలు ఉంటాయి. తన ప్రజలను తిరిగి తన వద్దకు రప్పించుకోడానికి దేవుడు పరిస్థితులను, సాధనాలను ఉపయెగించుకుంటాడు, దేవునిలో మాత్రమే ప్రజలకు నిరీక్షణ ఉంది. చెరలో ఉన్న యూదులను దేవుడు శేషంగా మిగిల్చినట్టే ఆయన తన కుమారుడు యేసును రక్షకునిగా అనుగ్రహించాడు. పాపం శాస్వత మరణాన్ని తెస్తుంది. అయితే దేవుడు తన రక్షణ ప్రణాళిక ద్వారా నిత్యజీవాన్ని ఇస్తున్నాడు. విలపవాక్యములు గ్రంథం మన పాపం, తిరుగు బాటులకు ప్రతిగా దేవుని ఉగ్రత మనపై కుమ్మరించడం జరుగుతుందని స్పష్టం చేస్తున్నది. (1:8-9; 4:13; 5:16.) </div><div class='is'>ముఖ్యాంశం </div><div class='ip'>విలాపం </div><div class='iot'>విభాగాలు </div><div class='io'>1. యిర్మీయా యోరుషలేము కోసం విలపించడం — 1:1-22 </div><div class='io'>2. పాపం దేవుని ఉగ్రతను కొనితెస్తుంది — 2:1-22 </div><div class='io'>3. దేవుడు తన ప్రజలను ఎన్నటికీ విడిచిపెట్టడు — 3:1-66 </div><div class='io'>4. యోరుషలేము మహిమ అంతరించి పోయింది — 4:1-22 </div><div class='io'>5. యిర్మీయా తన ప్రజల కోసం చేసిన విజ్ఞాపన — 5:1-22  
</div><div class='chapterlabel' id="V0"> 1</div><div class='s'>నిర్మానుష్యమైన యెరూషలేము </div><div class='p'> <span class="verse" id="V1">1&#160;</span>ఒకప్పుడు జనంతో కిటకిటలాడిన పట్టణం<a href="#FN1" class="notemark">*<span class="popup"> పట్టణం యెరూషలేము పట్టణం</span></a>, ఇప్పుడు వెలవెలబోయింది. </div><div class='p'>ఒకప్పుడు శక్తివంతమైన దేశం, ఇప్పుడు వితంతువులా అయ్యింది. </div><div class='p'>ఒకప్పుడు అన్య జాతుల్లో రాకుమారిలా ఉండేది, ఇప్పుడు బానిస అయింది. </div><div class='p'> <span class="verse" id="V2">2&#160;</span>రాత్రివేళ ఎంతో శోకిస్తూ ఉంది. </div><div class='p'>కన్నీటితో దాని చెంపలు తడిసిపోయాయి. </div><div class='p'>దాని ప్రేమికులెవ్వరూ దాన్ని ఆదరించలేదు. </div><div class='p'>దాని స్నేహితులందరూ దానికి ద్రోహం చేశారు. </div><div class='p'>వాళ్ళు దాని శత్రువులయ్యారు. </div><div class='p'> <span class="verse" id="V3">3&#160;</span>యూదా పేదరికం, బాధ అనుభవించి, దాస్యంలోకీ, చెరలోకీ వెళ్ళింది. </div><div class='p'>అన్యజనుల్లో నివాసం ఉంది. </div><div class='p'>దానికి విశ్రాంతి లేదు. </div><div class='p'>దాన్ని తరిమే వాళ్ళు దాన్ని పట్టుకున్నారు. తప్పించుకునే దారే లేదు. </div><div class='p'> <span class="verse" id="V4">4&#160;</span>నియమించిన పండగలకు ఎవరూ రాలేదు గనక సీయోను దారులు సంతాపంతో ఉన్నాయి. </div><div class='p'>పట్టణపు గుమ్మాలు ఒంటరివయ్యాయి. యాజకులు మూలుగుతున్నారు. </div><div class='p'>దాని కన్యలు దుఃఖంతో ఉన్నారు. </div><div class='p'>అది అమితమైన బాధతో ఉంది. </div><div class='p'> <span class="verse" id="V5">5&#160;</span>దాని విరోధులు అధికారులయ్యారు. దాని శత్రువులు వర్ధిల్లుతున్నారు. </div><div class='p'>దాని పాపం అధికమైన కారణంగా యెహోవా దాన్ని బాధకు గురి చేశాడు. </div><div class='p'>విరోధులు దాని పసిపిల్లలను చెరపట్టుకుని వెళ్ళారు. </div><div class='p'> <span class="verse" id="V6">6&#160;</span>సీయోను కుమారి అందమంతా పోయింది. </div><div class='p'>దాని అధిపతులు పచ్చిక దొరకని దుప్పిలా ఉన్నారు. </div><div class='p'>వాళ్ళు శక్తి లేనివాళ్ళుగా తరిమే వాళ్ళ ముందు నిలబడ లేక పారిపోయారు. </div><div class='p'> <span class="verse" id="V7">7&#160;</span>దానికి బాధ కలిగిన కాలంలోనూ, ఆశ్రయం లేని కాలం లోనూ, పూర్వం తనకు కలిగిన శ్రేయస్సు అంతా యెరూషలేము జ్ఞాపకం చేసుకుంటూ ఉంది. </div><div class='p'>దాని ప్రజలు విరోధుల చేతుల్లో పడిన కాలంలో దానికి ఎవ్వరూ సాయం చెయ్యలేదు. </div><div class='p'>దాని విరోధులు దానికి కలిగిన నాశనం చూసి పరిహసించారు. </div><div class='p'> <span class="verse" id="V8">8&#160;</span>యెరూషలేము ఘోరమైన పాపం చేసింది. </div><div class='p'>ఆ కారణంగా అది ఒక రుతుస్రావం రక్తం గుడ్డలాగా అయ్యింది. </div><div class='p'>దాన్ని ఘనపరచిన వాళ్ళందరూ దాని నగ్నత్వం చూసి దాన్ని తృణీకరించారు. </div><div class='p'>అది మూలుగుతూ వెనుదిరిగి వెళ్ళే ప్రయత్నం చేస్తూ ఉంది. </div><div class='p'> <span class="verse" id="V9">9&#160;</span>దాని చెంగులకు మురికి అంటింది. </div><div class='p'>దాని ఎదుట ఉన్న శిక్ష అది గుర్తు చేసుకోలేదు. </div><div class='p'>అది ఎంతో వింతగా పతనం అయ్యింది. </div><div class='p'>దాన్ని ఆదరించేవాడు ఒక్కడూ లేడు. </div><div class='p'>యెహోవా, నాకు కలిగిన బాధ చూడు. </div><div class='p'>శత్రువులు ఎంత బలంగా ఉన్నారో చూడు! </div><div class='p'> <span class="verse" id="V10">10&#160;</span>దాని శ్రేష్ఠమైన వస్తువులన్నీ శత్రువుల చేతికి చిక్కాయి. </div><div class='p'>దాని సమాజ ప్రాంగణంలో ప్రవేశించకూడదని ఎవరి గురించి ఆజ్ఞాపించావో ఆ ప్రజలు దాని పవిత్ర ప్రాంగణంలో ప్రవేశించడం అది చూస్తూ ఉంది. </div><div class='p'> <span class="verse" id="V11">11&#160;</span>దాని కాపురస్థులందరూ మూలుగుతూ ఆహారం కోసం వెదుకుతున్నారు. </div><div class='p'>తమ ప్రాణం నిలుపుకోవడం కోసం తమ శ్రేష్ఠమైన వస్తువులు ఇచ్చి ఆహారం కొన్నారు. </div><div class='p'>యెహోవా, నన్ను చూడు. నేను విలువ లేని దానిగా అయ్యాను. </div><div class='p'> <span class="verse" id="V12">12&#160;</span>దారిలో నడిచిపోతున్న ప్రజలారా, ఇలా జరిగినందుకు మీకు ఏమీ అనిపించడం లేదా? </div><div class='p'>యెహోవాకు తీవ్రమైన కోపం వచ్చిన రోజున నాకు కలిగించిన బాధవంటి బాధ ఇంకా ఎవరికైనా కలిగిందేమో మీరు ఆలోచించి చూడండి. </div><div class='p'> <span class="verse" id="V13">13&#160;</span>పై నుంచి ఆయన నా ఎముకల్లోకి అగ్ని పంపించాడు. </div><div class='p'>అది నా ఎముకలను కాల్చేసింది. ఆయన నా కాళ్ళకు వల పన్ని నన్ను వెనక్కి తిప్పాడు. </div><div class='p'>ఆయన నిరంతరం నాకు ఆశ్రయం లేకుండా చేసి నన్ను బలహీనపరిచాడు. </div><div class='p'> <span class="verse" id="V14">14&#160;</span>నా అతిక్రమం అనే కాడి నాకు ఆయనే కట్టాడు. </div><div class='p'>అవి మూటగా నా మెడ మీద ఉన్నాయి. </div><div class='p'>నా బలం ఆయన విఫలం చేశాడు. </div><div class='p'>శత్రువుల చేతికి ప్రభువు నన్ను అప్పగించాడు. నేను నిలబడ లేకపోతున్నాను. </div><div class='p'> <span class="verse" id="V15">15&#160;</span>నాకు అండగా నిలిచిన శూరులను ఆయన విసిరి పారేశాడు. </div><div class='p'>నా శక్తిమంతులను అణగదొక్కడానికి ఆయన నాకు వ్యతిరేకంగా ఒక సమాజాన్ని లేపాడు. </div><div class='p'>ద్రాక్షగానుగలో వేసి ద్రాక్షలు తొక్కినట్టు ప్రభువు, కన్యక అయిన యూదా కుమారిని తొక్కాడు. </div><div class='p'> <span class="verse" id="V16">16&#160;</span>వీటిని బట్టి నేను ఏడుస్తున్నాను. </div><div class='p'>నా కంట నీరు కారుతోంది. </div><div class='p'>నా ప్రాణం తెప్పరిల్లజేసి నన్ను ఓదార్చవలసిన వాళ్ళు నాకు దూరమైపోయారు. </div><div class='p'>శత్రువులు విజయం సాధించారు గనుక నా పిల్లలు దిక్కుమాలిన వాళ్ళయ్యారు. </div><div class='p'> <span class="verse" id="V17">17&#160;</span>ఆదరించేవాడు లేక సీయోను చేతులు చాపింది. </div><div class='p'>యాకోబుకు చుట్టూ ఉన్న వాళ్ళను యెహోవా అతనికి విరోధులుగా నియమించాడు. </div><div class='p'>వాళ్ళకు యెరూషలేము ఒక రుతుస్రావ రక్తం గుడ్డలాగా కనిపిస్తోంది. </div><div class='p'> <span class="verse" id="V18">18&#160;</span>యెహోవా న్యాయవంతుడు. నేను ఆయన ఆజ్ఞకు వ్యతిరేకంగా తిరుగుబాటు చేశాను. </div><div class='p'>ప్రజలారా, వినండి, నా యాతన చూడండి. నా కన్యలూ, బలవంతులైన నా శూరులూ బందీలుగా వెళ్ళిపోయారు. </div><div class='p'> <span class="verse" id="V19">19&#160;</span>నా ప్రేమికులను నేను పిలిపించినప్పుడు వాళ్ళు నన్ను మోసం చేశారు. </div><div class='p'>నా యాజకులూ, నా పెద్దలూ తమ ప్రాణాలు నిలుపుకోడానికి ఆహారం వెదుకుతూ వెళ్లి పట్టణంలో ప్రాణం పోగొట్టుకున్నారు. </div><div class='p'> <span class="verse" id="V20">20&#160;</span>యెహోవా, నన్ను తేరి చూడు. నాకు అమితమైన బాధ కలిగింది. నా కడుపు తిప్పుతోంది. </div><div class='p'>నేను చేసిన దారుణమైన తిరుగుబాటు కారణంగా నా గుండె నాలో తలక్రిందులై పోతూ ఉంది. </div><div class='p'>వీధుల్లో మా పిల్లలు కత్తివాత పడుతున్నారు. ఇంట్లో చావు ఉంది. </div><div class='p'> <span class="verse" id="V21">21&#160;</span>నా మూలుగు విను. నన్ను ఆదరించేవాడు ఒక్కడూ లేదు. నువ్వు నాకు కష్టం కలిగించావన్న వార్త నా శత్రువులు విని సంతోషంగా ఉన్నారు. </div><div class='p'>నువ్వు ప్రకటించిన ఆ రోజు రప్పించు, అప్పుడు వాళ్ళకు కూడా నాకు జరిగినట్టే జరుగుతుంది. </div><div class='p'> <span class="verse" id="V22">22&#160;</span>వాళ్ళు చేసిన చెడుతనం అంతా నీ ఎదుటికి వస్తుంది గాక. </div><div class='p'>నా అతిక్రమాల కారణంగా నువ్వు నాకు కలిగించిన హింస వాళ్ళకు కూడా కలిగించు. </div><div class='p'>నేను తీవ్రంగా మూలుగుతున్నాను. నా గుండె చెరువై పోయింది. </div><ul class='tnav'>
<li><a href='index.htm'>విలాప వాక్యములు</a></li>
<li><a href='JER52.htm'>&lt;</a></li>
<li><a href='LAM.htm'>1</a></li>
<li><a href='LAM02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">1:1</a>
 <span class="fq">పట్టణం </span><span class="ft">యెరూషలేము పట్టణం</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
