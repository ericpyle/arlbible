<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 నిర్గమకాండం 17</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>నిర్గమకాండం</a></li>
<li><a href='EXO16.htm'>&lt;</a></li>
<li><a href='EXO.htm'>17</a></li>
<li><a href='EXO18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>బండ నుండి నీరు </div><div class='p'> <span class="verse" id="V1">1&#160;</span>యెహోవా మాట ప్రకారం ఇశ్రాయేలు ప్రజల సమూహమంతా సీను ఎడారి ప్రాంతం నుండి ప్రయాణం చేసి రెఫీదీములో దిగారు. అక్కడ ప్రజలు తాగడానికి నీళ్ళు లేవు.  <span class="verse" id="V2">2&#160;</span>దానికి వాళ్ళు మోషే పై నింద మోపుతూ “మాకు తాగడానికి నీళ్లియ్యి” అన్నారు. అప్పుడు మోషే “మీరు నాతో ఎందుకు పోట్లాడుతున్నారు? యెహోవాను ఎందుకు శోధిస్తున్నారు?” అన్నాడు.  <span class="verse" id="V3">3&#160;</span>ప్రజలు దాహంతో మోషే మీద సణుగుతూ “ఇదేంటి? మమ్మల్ని, మా పిల్లలను, మా పశువులను దాహంతో చంపడానికి ఐగుప్తు నుండి ఇక్కడికి తీసుకువచ్చావా?” అన్నారు. </div><div class='p'> <span class="verse" id="V4">4&#160;</span>అప్పుడు మోషే యెహోవాకు మొరపెట్టాడు. “ఈ ప్రజలను నేనేం చెయ్యాలి? కొంచెం సేపట్లో వీళ్ళు నన్ను రాళ్లతో కొట్టి చంపుతారేమో” అన్నాడు.  <span class="verse" id="V5">5&#160;</span>అప్పుడు యెహోవా “ప్రజల పెద్దల్లో కొందరిని వెంటబెట్టుకుని నువ్వు నదిని కొట్టిన నీ కర్రను చేతబట్టుకుని ప్రజలకు ఎదురుగా వెళ్లి నిలబడు.  <span class="verse" id="V6">6&#160;</span>నేను అక్కడ హోరేబులోని బండ మీద నీకు ఎదురుగా నిలబడతాను. నువ్వు ఆ బండను కర్రతో కొట్టు. అప్పుడు ప్రజలు తాగడానికి ఆ బండలో నుంచి నీళ్లు బయటకు వస్తాయి” అని మోషేతో చెప్పాడు. మోషే ఇశ్రాయేలు ప్రజల పెద్దల కళ్ళెదుట ఆ విధంగా చేశాడు.  <span class="verse" id="V7">7&#160;</span>అప్పుడు మోషే ఇశ్రాయేలు ప్రజలు చేసిన గొడవనుబట్టి, వారు “యెహోవా మన మధ్య ఉన్నాడా, లేడా?” అని యెహోవాను శోధించడాన్నిబట్టి ఆ స్థలానికి “<a href="#FN1" class="notemark">*<span class="popup"> పరీక్ష </span></a>మస్సా” అనీ “<a href="#FN2" class="notemark">†<span class="popup"> కలహం</span></a>మెరీబా” అనీ పేర్లు పెట్టాడు. </div><div class='s'>అమాలేకీయులతో యుద్ధం </div><div class='p'> <span class="verse" id="V8">8&#160;</span>తరువాత అమాలేకీయులు వచ్చి రెఫీదీములో ఇశ్రాయేలు ప్రజలతో యుద్ధానికి సిద్ధమయ్యారు.  <span class="verse" id="V9">9&#160;</span>మోషే <a href="#FN3" class="notemark">‡<span class="popup"> యెహోషువా ఇశ్రాయేల్ వారి సేనాని. 33:11 చూడండి.</span></a>యెహోషువతో “మన కోసం కొంతమందిని సిద్ధం చేసి బయలుదేరి అమాలేకీయులతో యుద్ధం చెయ్యి. నేను రేపు దేవుని కర్ర చేత్తో పట్టుకుని ఆ కొండ శిఖరంపై నిలబడతాను” అన్నాడు. </div><div class='p'> <span class="verse" id="V10">10&#160;</span>యెహోషువ మోషే తనతో చెప్పినట్టు అమాలేకీయులతో యుద్ధానికి వెళ్ళాడు. మోషే, అహరోను, హూరు ఆ కొండ శిఖరం ఎక్కారు.  <span class="verse" id="V11">11&#160;</span>మోషే తన చెయ్యి పైకెత్తి ఉంచినప్పుడు ఇశ్రాయేలు ప్రజలు గెలుస్తున్నారు, మోషే తన చెయ్యి దించినప్పుడు అమాలేకీయులు గెలవ సాగారు.  <span class="verse" id="V12">12&#160;</span>మోషే చేతులు బరువెక్కినప్పుడు అహరోను, హూరు ఒక రాయి తెచ్చి మోషేను దానిపై కూర్చోబెట్టారు. అహరోను, హూరు ఇద్దరూ మోషేకు అటు ఇటు ఆనుకుని నిలబడి సూర్యుడు అస్తమించేదాకా అతని చేతులు ఎత్తి పట్టుకున్నారు.  <span class="verse" id="V13">13&#160;</span>ఆ విధంగా యెహోషువ కత్తి బలంతో అమాలేకు రాజును, అతని సైన్యాన్ని ఓడించాడు. </div><div class='p'> <span class="verse" id="V14">14&#160;</span>అప్పుడు యెహోవా మోషేతో “చిరకాలం జ్ఞాపకం ఉండేలా పుస్తకంలో ఈ విషయం రాసి అది యెహోషువకు వినిపించు. నేను అమాలేకీయులను ఆకాశం కింద నామరూపాలు లేకుండా పూర్తిగా తుడిచి పెట్టేస్తాను” అన్నాడు.  <span class="verse" id="V15">15&#160;</span>తరువాత మోషే ఒక బలిపీఠం కట్టి దానికి “<a href="#FN4" class="notemark">§<span class="popup"> యెహోవా నా జెండా.</span></a>యెహోవా నిస్సీ” అని పేరు పెట్టాడు.  <span class="verse" id="V16">16&#160;</span>అమాలేకీయులు యెహోవా సింహాసనానికి వ్యతిరేకంగా చెయ్యి ఎత్తారు గనక “యెహోవాకు అమాలేకీయులతో తరతరాలకు వైరం ఉంటుంది అని యెహోవా శపథం చేశాడు” అన్నాడు కాబట్టి అతడు ఇలా చేశాడు. </div><ul class='tnav'>
<li><a href='index.htm'>నిర్గమకాండం</a></li>
<li><a href='EXO16.htm'>&lt;</a></li>
<li><a href='EXO.htm'>17</a></li>
<li><a href='EXO18.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">17:7</a>
 <span class="ft">పరీక్ష </span></p>
<p class="f" id="FN2"><span class="notemark">†</span><a class="notebackref" href="#V7">17:7</a>
 <span class="ft">కలహం</span></p>
<p class="f" id="FN3"><span class="notemark">‡</span><a class="notebackref" href="#V9">17:9</a>
 <span class="ft">యెహోషువా ఇశ్రాయేల్ వారి సేనాని. 33:11 చూడండి.</span></p>
<p class="f" id="FN4"><span class="notemark">§</span><a class="notebackref" href="#V15">17:15</a>
 <span class="ft">యెహోవా నా జెండా.</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
