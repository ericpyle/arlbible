<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 తెస్సలోనీకయులకు రాసిన మొదటి పత్రిక 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>తెస్సలోనీకయులకు రాసిన మొదటి పత్రిక</a></li>
<li><a href='1TH04.htm'>&lt;</a></li>
<li><a href='1TH.htm'>5</a></li>
<li><a href='2TH01.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>ఆదర్శ వంతమైన నడవడి. యెహోవా దినం </div><div class='p'> <span class="verse" id="V1">1&#160;</span>సోదరులారా, కాలాలను సమయాలను గూర్చి నేను మీకు రాయనక్కరలేదు.  <span class="verse" id="V2">2&#160;</span>రాత్రి పూట దొంగ ఎలా వస్తాడో ప్రభువు దినం కూడా అలానే వస్తుందని మీకు బాగా తెలుసు.  <span class="verse" id="V3">3&#160;</span>ప్రజలు “అంతా ప్రశాంతంగా భద్రంగా ఉంది. భయమేమీ లేదు,” అని చెప్పుకుంటూ ఉన్నప్పుడు గర్భవతికి నొప్పులు వచ్చినట్టుగా వారి మీదికి నాశనం అకస్మాత్తుగా వస్తుంది కనుక వారు ఏ విధంగానూ తప్పించుకోలేరు. </div><div class='p'> <span class="verse" id="V4">4&#160;</span>సోదరులారా, ఆ రోజు దొంగలాగా మీ మీదికి రావడానికి మీరేమీ చీకటిలో ఉన్నవారు కాదు.  <span class="verse" id="V5">5&#160;</span>మీరంతా వెలుగు సంతానం, పగటి సంతానం. మనం రాత్రి సంతానం కాదు. చీకటి సంతానమూ కాదు.  <span class="verse" id="V6">6&#160;</span>కాబట్టి ఇతరుల్లాగా నిద్ర పోకుండా, అప్రమత్తంగా, మెలకువగా ఉందాం.  <span class="verse" id="V7">7&#160;</span>నిద్రపోయే వారు రాత్రుళ్ళు నిద్రపోతారు. తాగి మత్తెక్కేవారు రాత్రుళ్ళే మత్తుగా ఉంటారు.  <span class="verse" id="V8">8&#160;</span>విశ్వాసులమైన మనం పగటి వాళ్ళం కాబట్టి మనలను మనం అదుపులో ఉంచుకుందాము. విశ్వాసం, ప్రేమను కవచంగా, రక్షణ కొరకైన ఆశాభావాన్ని శిరస్త్రాణంగా ధరించుకుందాం. </div><div class='p'> <span class="verse" id="V9">9&#160;</span>ఎందుకంటే మన ప్రభువైన యేసు క్రీస్తు ద్వారా దేవుడు రక్షణ పొందడానికే మనలను నియమించాడు గానీ ఉగ్రతను ఎదుర్కోడానికి కాదు.  <span class="verse" id="V10">10&#160;</span>మనం మెలకువగా ఉన్నా నిద్రపోతూ ఉన్నా తనతో కలసి జీవించడానికే ఆయన మన కోసం చనిపోయాడు.  <span class="verse" id="V11">11&#160;</span>కాబట్టి మీరు ఇప్పుడు చేస్తున్నట్టుగానే ఒకరినొకరు ఆదరించుకోండి, క్షేమాభివృద్ధి కలగజేసుకోండి. </div><div class='p'> <span class="verse" id="V12">12&#160;</span>సోదరులారా, మీ మధ్య ప్రయాసపడుతూ ప్రభువులో మీకు నాయకత్వం వహిస్తూ మీకు బుద్ధి చెబుతూ ఉన్నవారిని గౌరవించండి.  <span class="verse" id="V13">13&#160;</span>వారు చేస్తున్న పనిని బట్టి వారిని ప్రేమతో ఎంతో ఘనంగా ఎంచుకోవాలని బతిమాలుతున్నాం. ఒకరితో మరొకరు శాంతి భావనతో ఉండండి. </div><div class='p'> <span class="verse" id="V14">14&#160;</span>సోదరులారా, మీకు మా ఉపదేశం ఏమిటంటే, సోమరులను హెచ్చరించండి. ధైర్యం లేక కుంగిపోయిన వారికి ధైర్యం చెప్పండి. బలహీనులకు సహాయం చేయండి. అందరి పట్లా సహనం కలిగి ఉండండి.  <span class="verse" id="V15">15&#160;</span>ఎవరూ కీడుకు ప్రతి కీడు ఎవరికీ చేయకుండా చూసుకోండి. మీరు ఒకరి పట్ల మరొకరూ, ఇంకా మనుషులందరి పట్లా ఎప్పుడూ మేలైన దానినే చేయడానికి తీవ్ర ప్రయత్నం చెయ్యండి. </div><div class='p'> <span class="verse" id="V16">16&#160;</span>ఎప్పుడూ సంతోషంగా ఉండండి. </div><div class='p'> <span class="verse" id="V17">17&#160;</span>ఎప్పుడూ ప్రార్థన చేస్తూ ఉండండి. </div><div class='p'> <span class="verse" id="V18">18&#160;</span>ప్రతి విషయంలోనూ దేవునికి కృతజ్ఞతాస్తుతులు చెల్లించండి. ఇలా చేయడం యేసు క్రీస్తులో మీ విషయంలో దేవుని ఉద్దేశం. </div><div class='p'> <span class="verse" id="V19">19&#160;</span>దేవుని ఆత్మను ఆర్పవద్దు. </div><div class='p'> <span class="verse" id="V20">20&#160;</span>ప్రవచించడాన్ని నిర్లక్ష్యం చేయవద్దు. </div><div class='p'> <span class="verse" id="V21">21&#160;</span>అన్నిటినీ పరిశీలించి శ్రేష్ఠమైన దాన్ని పాటించండి. </div><div class='p'> <span class="verse" id="V22">22&#160;</span>ప్రతి విధమైన కీడుకూ దూరంగా ఉండండి. </div><div class='p'> <span class="verse" id="V23">23&#160;</span>శాంతి ప్రదాత అయిన దేవుడు మిమ్మల్ని సంపూర్ణంగా పవిత్ర పరచు గాక! మీ ఆత్మా ప్రాణమూ శరీరమూ మన ప్రభువైన యేసుక్రీస్తు రాకలో నిందారహితంగా సంపూర్ణంగా ఉంటాయి గాక! </div><div class='p'> <span class="verse" id="V24">24&#160;</span>మిమ్మల్ని పిలిచినవాడు నమ్మదగినవాడు కాబట్టి ఆయన అలా చేస్తాడు.  <span class="verse" id="V25">25&#160;</span>సోదరులారా, మా కోసం ప్రార్థన చేయండి.  <span class="verse" id="V26">26&#160;</span>పవిత్రమైన ముద్దుపెట్టుకుని సోదరులందరికీ వందనాలు తెలియజేయండి.  <span class="verse" id="V27">27&#160;</span>సోదరులందరికీ ఈ ఉత్తరాన్ని చదివి వినిపించాలని ప్రభువు పేర మీకు ఆదేశిస్తున్నాను.  <span class="verse" id="V28">28&#160;</span>మన ప్రభువైన యేసు క్రీస్తు కృప మీకు తోడై ఉండు గాక!</div><ul class='tnav'>
<li><a href='index.htm'>తెస్సలోనీకయులకు రాసిన మొదటి పత్రిక</a></li>
<li><a href='1TH04.htm'>&lt;</a></li>
<li><a href='1TH.htm'>5</a></li>
<li><a href='2TH01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
