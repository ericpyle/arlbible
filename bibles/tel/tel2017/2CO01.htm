<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కొరింతీయులకు రాసిన రెండవ పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కొరింతీయులకు రాసిన రెండవ పత్రిక</a></li>
<li><a href='1CO16.htm'>&lt;</a></li>
<li><a href='2CO.htm'>1</a></li>
<li><a href='2CO02.htm'>&gt;</a></li>
</ul>
<div class="main">
<div class='mt'>కొరింతీయులకు రాసిన రెండవ పత్రిక </div><div class='is'>గ్రంథకర్త </div><div class='ip'>పౌలు తన జీవితంలో బలహీనుడుగా అనిపిస్తున్న సమయంలో ఈ పత్రిక రాశాడు. కొరింతి సంఘం ఇబ్బందుల్లో ఉందని అతనికి తెలిసింది. స్థానిక విస్వాసుల ఐక్యతను కాపాడడానికి అతడు పూనుకున్నాడు. పౌలు ఈ లేఖ రాసినప్పుడు కొరింతు విశ్వాసుల పట్ల అతనికి ఉన్న ప్రేమను బట్టి అతడితో మనస్తాపంతో ఉన్నాడు. ఈ ఇబ్బందులు మానవపరమైన బలహీనతలేగానీ దేవుని వైపు నుండి సహాయం కూడా అతనికి అందింది. “నా కృప నీకు చాలు. బలహీనతల్లోనే నా బలప్రభావాలు పరిపూర్ణం అవుతాయి” (12:7-10). ఈ లేఖలో పౌలు తన పరిచర్యను, తన అపోస్తలిక అధికారాన్ని, తీవ్రంగా సమర్థించుకోవాల్సి వచ్చింది. దేవుని సంకల్పం మూలంగానే తాను క్రీస్తు అపోస్తలుడినని నొక్కి చెప్పడంతో పౌలు ఈ లేఖ మొదలు పెట్టాడు (1:1). అపోస్తలుని గురించీ క్రైస్తవ విశ్వాసం గురించీ ఈ లేఖ అనేక విషయాలను తెలియజేస్తున్నది. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 56 - 57 </div><div class='ip'>ఈ పత్రికను పౌలు మాసిడోనియా నుండి రాశాడు. </div><div class='is'>స్వీకర్త </div><div class='ip'>కొరింతు లోని దేవుని సంఘానికి, ఆకయ (ఇది రోమ్ సామ్రాజ్యంలో ఒక పరగణా. కొరింతు దీని ముఖ్య పట్టణం) లోని వారికి పౌలు రాశాడు. </div><div class='is'>ప్రయోజనం </div><div class='ip'>ఈ పత్రిక రాయడంలో పౌలు మనసులో అనేక ఉద్దేశాలు ఉన్నాయి. తాను రాసిన నిష్టురమైన పత్రిక కొరింతు క్రైస్తవులు సానుకూలంగా స్పందించిన దానికి (1:3-4; 7:8-9, 12, 13) అతడు సంతోషించాడు. ఆసియాలో తనకు వాటిల్లిన కష్టాలు వారికి తెలిపాడు (1:8-11). బాధ కలిగించినందుకు క్షమించమని కోరాడు (2:5 – 11). క్రైస్తవ పరిచర్య అనే ఉన్నతమైన పిలుపులోని నిజమైన అర్థం వారికి వివరించాడు. (2:14-7:4). ఇవ్వడం అనే సుగుణాన్ని వారికి నేర్పిస్తూ యెరుషలేములోని పేద క్రైస్తవులకు వారు ఇవ్వదలుచుకున్న కానుక పూర్తి చేయమని ప్రోత్సహించాడు (అధ్యా. 8, 9). </div><div class='is'>ముఖ్యాంశం </div><div class='ip'>పౌలు తన అపోస్తలత్వాన్ని సమర్థించుకోవడం. </div><div class='iot'>విభాగాలు </div><div class='io'>1. పౌలు పరిచర్య వివరణ — 1:1-7:16 </div><div class='io'>2. యెరుషలేము పేదల కోసం చందా — 8:1-9:15 </div><div class='io'>3. పౌలు తన అధికారాన్ని సమర్థించుకోవడం — 10:1-13:10 </div><div class='io'>4. త్రిత్వ సంబంధమైన దీవెన వాక్కులతో ముగింపు — 13:11-14  
</div><div class='chapterlabel' id="V0"> 1</div><div class='s'>కార్యాచరణలో పౌలు పద్ధతులు-వివరణ </div><div class='p'> <span class="verse" id="V1">1&#160;</span>కొరింతులోని దేవుని సంఘానికీ అకయ ప్రాంతమంతటా ఉన్న పరిశుద్ధులందరికీ దేవుని సంకల్పం వలన క్రీస్తు యేసు అపొస్తలుడు అయిన పౌలు, మన సోదరుడు తిమోతి రాస్తున్న విషయాలు.  <span class="verse" id="V2">2&#160;</span>మన తండ్రి అయిన దేవుని నుండీ యేసు క్రీస్తు ప్రభువు నుండీ మీకు కృప, శాంతి కలుగు గాక.  <span class="verse" id="V3">3&#160;</span>మన ప్రభువైన యేసు క్రీస్తు తండ్రి అయిన దేవునికి స్తుతి కలుగు గాక. ఆయన దయగల తండ్రి, అన్ని విధాలా ఆదరించే దేవుడు. </div><div class='p'> <span class="verse" id="V4">4&#160;</span>ఆయన మా కష్టాలన్నిటిలో మమ్మల్ని ఆదరిస్తున్నాడు. దేవుడు మాకు చూపిన ఆ ఆదరణ మేమూ చూపి ఎలాంటి కష్టాల్లో ఉన్నవారినైనా ఆదరించగలిగేలా ఆయన మమ్మల్ని ఆదరిస్తున్నాడు. </div><div class='p'> <span class="verse" id="V5">5&#160;</span>క్రీస్తు పడిన బాధలు మాలో అధికమయ్యే కొద్దీ, క్రీస్తు ఆదరణ కూడా మాలో అంతకంతకూ అధికం అవుతూ ఉంది.  <span class="verse" id="V6">6&#160;</span>మాకు కష్టాలు వస్తే అవి మీ విమోచన కోసం, మీ ఆదరణ కోసం. మాకు ఆదరణ కలిగితే అది కూడా మీ ఆదరణ కోసమే. మాలాగే మీరూ పడుతున్న కష్టాలను సహించడానికి కావలసిన ఓర్పును ఈ ఆదరణ కలిగిస్తున్నది. </div><div class='p'> <span class="verse" id="V7">7&#160;</span>మీరు మా కష్టాలను ఎలా పంచుకుంటున్నారో అలాగే మా ఆదరణ కూడా పంచుకుంటున్నారని మాకు తెలుసు. అందుచేత మీ గురించి మాకు దృఢమైన ఆశాభావం ఉంది.  <span class="verse" id="V8">8&#160;</span>సోదరులారా, ఆసియ ప్రాంతంలో మేము పడిన బాధలు మీకు తెలియకుండా ఉండడం మాకిష్టం లేదు. మేము బతుకుతామనే నమ్మకం లేక, మా శక్తికి మించిన భారంతో పూర్తిగా కుంగిపోయాము. </div><div class='p'> <span class="verse" id="V9">9&#160;</span>వాస్తవంగా, మాకు మరణదండన విధించినట్టు అనిపించింది. అయితే చనిపోయిన వారిని లేపే దేవుని మీద తప్ప, మా మీద మేము నమ్మకం ఉంచకుండేలా అలా జరిగింది.  <span class="verse" id="V10">10&#160;</span>ఆయన అలాటి భయంకరమైన ఆపద నుండి మమ్మల్నిరక్షించాడు, మళ్లీ రక్షిస్తాడు. ఆయన మీద మా నమ్మకం పెట్టుకున్నాము. మళ్ళీ మళ్ళీ ఆయన మమ్మల్ని తప్పిస్తాడు.  <span class="verse" id="V11">11&#160;</span>మా కోసం మీరు ప్రార్థన ద్వారా సహాయం చేస్తూ ఉంటే ఆయన దీన్ని చేస్తాడు. చాలామంది ప్రార్థనల వల్ల దేవుడు మమ్మల్ని కనికరించినందుకు ఎంతోమంది మా తరపున కృతజ్ఞత చెబుతారు. </div><div class='p'> <span class="verse" id="V12">12&#160;</span>మా అతిశయం ఇదే! దీనికి మా మనస్సాక్షి సాక్ష్యం. లౌకిక జ్ఞానంతో కాక దేవుడు ప్రసాదించే సదుద్దేశంతో యథార్థతతో దేవుని కృపనే అనుసరించి, లోకంలో మరి ముఖ్యంగా మీ పట్ల నడుచుకున్నాము.  <span class="verse" id="V13">13&#160;</span>మీరు చదివి అర్థం చేసుకోలేని సంగతులేవీ మీకు రాయడం లేదు.  <span class="verse" id="V14">14&#160;</span>మీరు ఇప్పటికే కొంతవరకూ మమ్మల్ని అర్థం చేసుకున్నారు. కడవరకూ అర్థం చేసుకుంటారని ఆశాభావంతో ఉన్నాం. మన యేసు ప్రభువు దినాన, మీరు మాకూ, మేము మీకూ గర్వ కారణంగా ఉంటాం.  <span class="verse" id="V15">15&#160;</span>ఈ నమ్మకంతో నేను మొదట మీ దగ్గరికి రావాలనుకున్నాను. దీనివలన మీకు రెండు సార్లు ప్రయోజనం కలగాలని నా ఉద్దేశం. </div><div class='p'> <span class="verse" id="V16">16&#160;</span>మాసిదోనియకు వెళ్తూ ఉన్నపుడు మిమ్మల్ని కలుసుకుని మాసిదోనియ నుండి మళ్ళీ మీ దగ్గరికి రావాలనీ, తరువాత మీరు నన్ను యూదయకు సాగనంపగలరనీ అనుకున్నాను.  <span class="verse" id="V17">17&#160;</span>నేను ఇలా ఆలోచించి చపలచిత్తంగా నడచుకున్నానా? నేను “అవును, అవును” అన్న తరువాత, “కాదు, కాదు” అంటూ లౌక్యంగా ప్రవర్తిస్తున్నానా?  <span class="verse" id="V18">18&#160;</span>అయితే దేవుడు నమ్మదగినవాడు. మేము, “అవును” అని చెప్పి, “కాదు” అనం.  <span class="verse" id="V19">19&#160;</span>నేనూ, సిల్వానూ, తిమోతీ, మీకు ప్రకటించిన దేవుని కుమారుడు యేసు క్రీస్తు “అవును” అని చెప్పి, “కాదు” అనేవానిగా ఉండలేదు. ఆయన ఎప్పుడూ, “అవును” అనేవానిగానే ఉన్నాడు.  <span class="verse" id="V20">20&#160;</span>దేవుని వాగ్దానాలన్నీ క్రీస్తులో, “అవును” గానే ఉన్నాయి. కాబట్టి దేవుని మహిమ కోసం ఆయన ద్వారా మనం, “ఆమెన్” అంటున్నాం. </div><div class='p'> <span class="verse" id="V21">21&#160;</span>క్రీస్తులో మిమ్మల్నీ మమ్మల్నీ స్థిరపరిచేది దేవుడే. ఆయనే మనలను అభిషేకించి  <span class="verse" id="V22">22&#160;</span>మనం తన వాళ్ళమన్న ముద్ర మనపై వేసాడు, మన హృదయాల్లో తన ఆత్మను హామీగా ఇచ్చాడు. </div><div class='p'> <span class="verse" id="V23">23&#160;</span>మిమ్మల్ని నొప్పించడం ఇష్టం లేక నేను కొరింతుకు మళ్ళీ రాలేదు. దీనికి దేవుడే నా సాక్షి.  <span class="verse" id="V24">24&#160;</span>మీ విశ్వాసం మీద పెత్తనం చెలాయించే ఉద్దేశం మాకు లేదు. మీరు మీ విశ్వాసంలో నిలిచి ఉండగా మీ ఆనందం కోసం మీతో కలిసి పని చేస్తున్నాము. </div><ul class='tnav'>
<li><a href='index.htm'>కొరింతీయులకు రాసిన రెండవ పత్రిక</a></li>
<li><a href='1CO16.htm'>&lt;</a></li>
<li><a href='2CO.htm'>1</a></li>
<li><a href='2CO02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
