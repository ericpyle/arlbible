<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 సామెతలు 27</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>సామెతలు</a></li>
<li><a href='PRO26.htm'>&lt;</a></li>
<li><a href='PRO.htm'>27</a></li>
<li><a href='PRO28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='p'> <span class="verse" id="V1">1&#160;</span>రేపటి రోజును గూర్చి డంబాలు పలక వద్దు. ఏ రోజున ఏమి జరుగుతుందో ఎవరికి తెలుసు? </div><div class='p'> <span class="verse" id="V2">2&#160;</span>నీ నోరు కాదు, వేరొకరు ఎవరన్నా, నీ స్వంత పెదవులు కాదు ఇతరులే నిన్ను పొగడాలి. </div><div class='p'> <span class="verse" id="V3">3&#160;</span>రాయి బరువు ఇసక భారం గదా. మూర్ఖుడి కోపం ఆ రెంటికంటే బరువు. </div><div class='p'> <span class="verse" id="V4">4&#160;</span>క్రోధం క్రూరమైనది. కోపం వరదలాగా ముంచెత్తుతుంది. రోషం ఎదుట నిలవ గలిగేది ఎవరు? </div><div class='p'> <span class="verse" id="V5">5&#160;</span>లోలోపల ప్రేమించడం కంటే బహిరంగంగా గద్దించడం మేలు. </div><div class='p'> <span class="verse" id="V6">6&#160;</span>స్నేహితుడు మేలు కోరి గాయాలు చేస్తాడు. శత్రువు లెక్క లేనన్ని ముద్దులు పెడతాడు. </div><div class='p'> <span class="verse" id="V7">7&#160;</span>కడుపు నిండిన వాడు తేనెపట్టునైనా సరే కాళ్ళతో తొక్కేస్తాడు. ఆకలి వేసిన వాడికి చేదు పదార్థమైనా తియ్యగా ఉంటుంది. </div><div class='p'> <span class="verse" id="V8">8&#160;</span>తన సొంత ఇల్లు విడిచిపెట్టి తిరిగేవాడు గూడు విడిచి తిరిగే పక్షితో సమానం. </div><div class='p'> <span class="verse" id="V9">9&#160;</span>పరిమళం, సుగంధం హృదయాన్ని సంతోషపెడుతుంది. అలాగే మిత్రుడి హృదయంలో నుండి వచ్చే మధుర వాక్కులు హృదయాన్ని సంతోషపెడతాయి. </div><div class='p'> <span class="verse" id="V10">10&#160;</span>నీ స్నేహితుడినైనా నీ తండ్రి స్నేహితుడినైనా విడిచి పెట్టవద్దు. నీ ఆపద దినాన నీ అన్నదమ్ముల ఇళ్ళకు వెళ్లకు. దూరంగా ఉన్న సోదరుడి కంటే దగ్గరున్న పొరుగువాడే మంచిది. </div><div class='p'> <span class="verse" id="V11">11&#160;</span>కుమారా, జ్ఞానం సంపాదించి నా హృదయాన్ని సంతోషపెట్టు. అప్పుడు నన్ను నిందించే వారితో నేను ధైర్యంగా మాటలాడతాను. </div><div class='p'> <span class="verse" id="V12">12&#160;</span>బుద్ధిమంతుడు అపాయం రావడం చూసి దాక్కుంటాడు. జ్ఞానం లేనివారు నిర్లక్ష్యంగా ఆపదలో పడతారు. </div><div class='p'> <span class="verse" id="V13">13&#160;</span>ఎదుటి మనిషి విషయంలో హామీ ఉండే వాడి నుంచి అతని వస్త్రం తీసుకో. ఇతరుల కోసం పూచీ తీసుకున్న వాడిచేత వాడి వస్తువులు తాకట్టు పెట్టించు. </div><div class='p'> <span class="verse" id="V14">14&#160;</span>పొద్దున్నే లేచి పెద్ద గొంతుకతో తన స్నేహితుణ్ణి దీవించే వాడి దీవెన అతని పాలిట శాపమే. </div><div class='p'> <span class="verse" id="V15">15&#160;</span>ముసురు పట్టిన రోజున ఏక ధారగా కురుస్తూ ఉండే నీళ్లు, గయ్యాళి ఇల్లాలు ఒకటే. </div><div class='p'> <span class="verse" id="V16">16&#160;</span>ఆమెను ఆపాలని ప్రయత్నించేవాడు గాలిని ఆపాలని ప్రయత్నించే వాడితో సమానం. తన కుడిచేతిలో నూనె పట్టుకోవాలని ప్రయత్నించడంతో సమానం. </div><div class='p'> <span class="verse" id="V17">17&#160;</span>ఇనుము చేత ఇనుము పదును అవుతుంది. అలాగే ఒక మనిషి తన సాటి మనిషికి పదును పెడతాడు. </div><div class='p'> <span class="verse" id="V18">18&#160;</span>అంజూరు చెట్టు పెంచేవాడు దాని పండ్లు తింటాడు. తన యజమానిని గౌరవించే వాడు ఘనత పొందుతాడు. </div><div class='p'> <span class="verse" id="V19">19&#160;</span>నీటిలో ముఖానికి ముఖం కనబడినట్టు ఒకడి మనస్సుకు మరొకడి మనస్సు కనబడుతుంది. </div><div class='p'> <span class="verse" id="V20">20&#160;</span>పాతాళానికి, అగాధానికి తృప్తి ఉండదు. అలానే మనిషి కోరికలకు<a href="#FN1" class="notemark">*<span class="popup"> కోరికలకు కళ్ళు</span></a> ఎప్పటికీ తృప్తి ఉండదు. </div><div class='p'> <span class="verse" id="V21">21&#160;</span>మూసతో వెండిని కొలిమితో బంగారాన్ని తాను పొందిన కీర్తితో మనిషిని పరీక్షించి చూడ వచ్చు. </div><div class='p'> <span class="verse" id="V22">22&#160;</span>మూర్ఖుడిని గోదుమలలోబాటు రోకలితో దంచినా వాడి మూఢత వాణ్ణి వదలిపోదు. </div><div class='p'> <span class="verse" id="V23">23&#160;</span>నీ పశువుల స్థితి జాగ్రత్తగా తెలిసుకో. నీ మందల మీద మనస్సు ఉంచు. </div><div class='p'> <span class="verse" id="V24">24&#160;</span>డబ్బు శాశ్వతం కాదు. కిరీటం తరతరాలు ఉంటుందా? </div><div class='p'> <span class="verse" id="V25">25&#160;</span>ఎండిన గడ్డి వామి వేస్తారు. పచ్చిక ఇక కనిపించడం లేదు. మొలకలు వస్తున్నాయి. ఆలమందల కోసం కొండగడ్డి కోసుకొస్తున్నారు. </div><div class='p'> <span class="verse" id="V26">26&#160;</span>నీకు వెచ్చటి బట్టల కోసం గొర్రెపిల్లలున్నాయి. ఒక చేను కొనడానికి మేకలు సరిపోతాయి. </div><div class='p'> <span class="verse" id="V27">27&#160;</span>నీ ఆహారానికి, నీ కుటుంబం తినే ఆహారానికి, నీ దాసదాసీల పోషణకు మేకపాలు ఉంటాయి. </div><ul class='tnav'>
<li><a href='index.htm'>సామెతలు</a></li>
<li><a href='PRO26.htm'>&lt;</a></li>
<li><a href='PRO.htm'>27</a></li>
<li><a href='PRO28.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V20">27:20</a>
 <span class="fq">కోరికలకు </span><span class="ft">కళ్ళు</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
