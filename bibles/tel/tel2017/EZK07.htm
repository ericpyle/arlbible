<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెహెజ్కేలు 7</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెహెజ్కేలు</a></li>
<li><a href='EZK06.htm'>&lt;</a></li>
<li><a href='EZK.htm'>7</a></li>
<li><a href='EZK08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>అసన్నమైన అంతం </div><div class='p'> <span class="verse" id="V1">1&#160;</span>యెహోవా వాక్కు నా దగ్గరికి వచ్చింది. ఆయన నాకు ఇలా చెప్పాడు.  <span class="verse" id="V2">2&#160;</span>“నరపుత్రుడా, ప్రభువైన యెహోవా ఇశ్రాయేలు దేశానికిలా ప్రకటిస్తున్నాడు. </div><div class='p'>అంతం! ఇశ్రాయేలు దేశం నాలుగు సరిహద్దులకు అంతం వచ్చేసింది. </div><div class='p'> <span class="verse" id="V3">3&#160;</span>ఇప్పుడు అంతం మీ పైకి వచ్చింది. </div><div class='p'>ఎందుకంటే నా తీవ్ర కోపాన్ని మీ పైకి పంపుతున్నాను. </div><div class='p'>మీ ప్రవర్తనను బట్టి మీకు తీర్పు తీరుస్తాను. </div><div class='p'>తరువాత అసహ్యకరమైన మీ పనుల ఫలితాన్ని మీపైకి పంపుతాను. </div><div class='p'> <span class="verse" id="V4">4&#160;</span>నా దృష్టిలో మీ పట్ల ఎలాంటి కనికరమూ చూపను. </div><div class='p'>నేనే యెహోవాను అని మీకు తెలిసే విధంగా నీచమైన వాటిని మీ మధ్యే ఉండనిస్తాను! </div><div class='p'> <span class="verse" id="V5">5&#160;</span>ప్రభువైన యెహోవా ఇలా చెప్తున్నాడు. </div><div class='p'>వినాశనం! వినాశనం వెనుకే మరో వినాశనం. </div><div class='p'>చూడండి! అది వచ్చేస్తూ ఉంది. </div><div class='p'> <span class="verse" id="V6">6&#160;</span>అంతం వచ్చేస్తూ ఉంది. </div><div class='p'>అంతం నీకు విరోధంగా కళ్ళు తెరిచింది. చూడండి. అది వచ్చేస్తూ ఉంది. </div><div class='p'> <span class="verse" id="V7">7&#160;</span>దేశవాసులారా, మీ నాశనం మిమ్మల్ని సమీపిస్తుంది. </div><div class='p'>సమయం వచ్చేసింది. నాశన దినం దగ్గరలోనే ఉంది. </div><div class='p'>పర్వతాలు ఇకమీదట ఆనందంగా ఉండవు. </div><div class='p'> <span class="verse" id="V8">8&#160;</span>త్వరలోనే నా క్రోధాన్ని మీమీద కుమ్మరించబోతున్నాను. </div><div class='p'>నా తీవ్రమైన కోపాన్ని మీమీద చూపించ బోతున్నాను. </div><div class='p'>మీ ప్రవర్తనను బట్టి మీకు శిక్ష విధిస్తాను. </div><div class='p'>మీ నీచమైన పనుల ఫలాన్ని మీ పైకి తీసుకు వస్తాను. </div><div class='p'> <span class="verse" id="V9">9&#160;</span>నాకు మీ పట్ల కనికరం లేదు. </div><div class='p'>నేను మిమ్మల్ని వదలను. </div><div class='p'>మీరు చేసినట్టే నేనూ మీకు చేస్తాను. </div><div class='p'>మిమ్మల్ని శిక్షించే యెహోవాను నేనే అని మీకు తెలిసే విధంగా నీచమైన వాటిని మీ మధ్యే ఉండనిస్తాను! </div><div class='p'> <span class="verse" id="V10">10&#160;</span>చూడండి! ఆ రోజు వచ్చేస్తుంది. నాశనం బయలు దేరింది. </div><div class='p'>ఆ దండం పుట్టింది. దానికి గర్వం వికసించింది. </div><div class='p'> <span class="verse" id="V11">11&#160;</span>బలాత్కారం ప్రారంభం అయి దుర్మార్గులను శిక్షించే దండం అయింది. </div><div class='p'>వాళ్ళలో గానీ, వాళ్ళ మూకలో గానీ ఎవరూ మిగలరు. </div><div class='p'>వాళ్ళ సంపదలో గానీ, వాళ్ళ ప్రాముఖ్యతలో గానీ ఏదీ మిగలదు. </div><div class='p'> <span class="verse" id="V12">12&#160;</span>ఆ సమయం వచ్చేస్తుంది. ఆ రోజు దగ్గర పడింది. </div><div class='p'>నా కోపం ప్రజలందరి పైనా ఉంది కనుక కొనేవాడు సంతోషించకూడదు. </div><div class='p'> <span class="verse" id="V13">13&#160;</span>అమ్మినవాడు వాళ్ళు బ్రతికి ఉన్నంత కాలం తాను అమ్మిన భూమికి తిరిగి రాడు. </div><div class='p'>ఎందుకంటే ఈ దర్శనం ప్రజలందరికీ విరోధంగా ఉంది. </div><div class='p'>పాపంలో నివసించే ఏ మనిషీ ధైర్యంగా తన ప్రాణాన్ని దక్కించుకోలేడు. అందుకే వాళ్ళెవ్వరూ తిరిగిరారు. </div><div class='p'> <span class="verse" id="V14">14&#160;</span>వాళ్ళు సర్వసన్నద్ధులై బాకా ఊదారు. </div><div class='p'>కానీ యుద్ధానికి బయల్దేరే వాడు ఎవడూ లేడు. </div><div class='p'> <span class="verse" id="V15">15&#160;</span>ఖడ్గం బయట ఉంది. లోపలేమో కరవూ, తెగులూ ఉన్నాయి. </div><div class='p'>బయట ఉన్నవాళ్ళు ఖడ్గం వాతపడతారు. </div><div class='p'>పట్టణంలో ఉన్నవాళ్ళని కరవూ, తెగులూ మింగివేస్తాయి. </div><div class='p'> <span class="verse" id="V16">16&#160;</span>అయితే వాళ్ళలో కొంతమంది తప్పించుకుని పర్వతాల పైకి పారిపోతారు. </div><div class='p'>వాళ్ళు అందరూ లోయలో ఉండే గువ్వల్లాగా మూలుగుతారు. </div><div class='p'> <span class="verse" id="V17">17&#160;</span>వాళ్ళందరి చేతులూ తడబడతాయి. మోకాళ్ళు నీళ్ళలా బలహీనం అవుతాయి. </div><div class='p'> <span class="verse" id="V18">18&#160;</span>వారు గోనెపట్ట ధరిస్తారు. తీవ్రమైన భయం వాళ్ళని కమ్ముకుంటుంది. </div><div class='p'>ప్రతి ఒక్కరి ముఖం పైనా అవమానం ఉంటుంది. </div><div class='p'>బోడితనం వాళ్ళ తలల మీద కనిపిస్తుంది. </div><div class='p'> <span class="verse" id="V19">19&#160;</span>వాళ్ళు తమ దగ్గర ఉన్న వెండిని వీధుల్లో పారేస్తారు. </div><div class='p'>బంగారం వాళ్లకి వ్యర్ధపదార్ధంలా ఉంటుంది. </div><div class='p'>యెహోవా కోప దినాన వెండిబంగారాలు వాళ్ళను కాపాడలేవు. </div><div class='p'>వాళ్ళ దోషం పెను ఆటంకంగా ఉంటుంది గనక వాళ్ళ జీవితాలకు రక్షణ ఉండదు. వాళ్ళ కడుపులకు పోషణ ఉండదు. </div><div class='p'> <span class="verse" id="V20">20&#160;</span>వాళ్ళు అహంకరించి రత్నభరితమైన ఆభరణాలు చేయించారు. </div><div class='p'>అవి వాళ్ళ నీచమైన పనులను వర్ణించే విగ్రహ ఆకారాలుగా ఏర్పడ్డాయి. </div><div class='p'>వాటితో వాళ్ళు అసహ్యకరమైన తమ పనులను సాగించారు. కాబట్టి ఆ ఆభరణాలు వాళ్లకి అసహ్యం పుట్టేలా నేను చేస్తాను. </div><div class='p'> <span class="verse" id="V21">21&#160;</span>వాటిని ఇతర దేశస్తుల చేతికి అప్పగిస్తాను. </div><div class='p'>దుర్మార్గుల చేతికి దోపిడీ సొమ్ముగా ఇస్తాను. వాళ్ళు వాటిని అపవిత్రం చేస్తారు. </div><div class='p'> <span class="verse" id="V22">22&#160;</span>వాళ్ళు నా ఖజానాను అపవిత్రం చేస్తుంటే చూడకుండా నా ముఖం తిప్పుకుంటాను. </div><div class='p'>బందిపోట్లు దానిలో ప్రవేశించి దాన్ని అపవిత్రం చేస్తారు. </div><div class='p'> <span class="verse" id="V23">23&#160;</span>తీర్పుని బట్టి దేశం రక్తంతోనూ, పట్టణం హింసతోనూ నిండిపోయింది. అందుకే సంకెళ్ళు సిద్ధం చేయండి. </div><div class='p'> <span class="verse" id="V24">24&#160;</span>జాతుల్లోకెల్లా అత్యంత దుర్మార్గమైన జాతిని నేను పంపుతాను. వాళ్ళు వచ్చి ఇళ్ళను స్వాధీనం చేసుకుంటారు. </div><div class='p'>వాళ్ళ పవిత్ర స్థలాలను అపవిత్రం చేసి బలశూరుల అహంకారానికి స్వస్తి చెపుతాను! </div><div class='p'> <span class="verse" id="V25">25&#160;</span>భయం కలుగుతుంది! వాళ్ళు శాంతిని వాంచిస్తారు కానీ అది వారికి దొరకదు. </div><div class='p'> <span class="verse" id="V26">26&#160;</span>నాశనం తరువాత నాశనం కలుగుతుంది. </div><div class='p'>పుకార్ల తరువాత పుకార్లు పుట్టుకొస్తాయి. </div><div class='p'>వాళ్ళు ప్రవక్తల దగ్గరికి దర్శనం కోసం వెళ్తారు. యాజకులకు ధర్మశాస్త్ర జ్ఞానం లేకుండా పోతుంది. </div><div class='p'>సలహా ఇచ్చే పెద్దలకు తెలివి ఉండదు.  <span class="verse" id="V27">27&#160;</span>రాజు విచారంగా ఉంటాడు. యువరాజు నిస్పృహలో సామాన్య వస్త్రాలు ధరిస్తాడు. </div><div class='p'>దేశ ప్రజల చేతులు భయంతో వణకుతాయి. </div><div class='p'>వాళ్ళ విధానంలోనే నేను వాళ్లకి ఇలా చేస్తాను. </div><div class='p'>నేనే యెహోవానని వాళ్ళు తెలుసుకునే వరకూ వాళ్ళ ప్రమాణాలను బట్టే వాళ్ళకి తీర్పు తీరుస్తాను.” </div><ul class='tnav'>
<li><a href='index.htm'>యెహెజ్కేలు</a></li>
<li><a href='EZK06.htm'>&lt;</a></li>
<li><a href='EZK.htm'>7</a></li>
<li><a href='EZK08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
