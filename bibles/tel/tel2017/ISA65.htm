<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 65</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA64.htm'>&lt;</a></li>
<li><a href='ISA.htm'>65</a></li>
<li><a href='ISA66.htm'>&gt;</a></li>
</ul>
<div class="main">
 
<div class='chapterlabel' id="V0"> 65</div><div class='s'>తీర్పు, రక్షణ </div><div class='q'> <span class="verse" id="V1">1&#160;</span>“నా విషయం అడగని వారిని నా దగ్గరికి రానిచ్చాను. నన్ను వెదకని వారికి నేను దొరికాను. </div><div class='q'>నన్ను పిలవని రాజ్యంతో ‘నేనున్నాను, ఇదిగో నేనున్నాను’ అన్నాను. </div><div class='q'> <span class="verse" id="V2">2&#160;</span>మూర్ఖంగా ఉండే ప్రజలకోసం రోజంతా నా చేతులు చాపాను. </div><div class='q'>వాళ్ళు తమ ఆలోచనలననుసరిస్తూ చెడు దారిలో నడుస్తూ ఉన్నారు. </div><div class='q'> <span class="verse" id="V3">3&#160;</span>తోటల్లో బలులు అర్పిస్తూ ఇటుకల మీద ధూపం వేస్తారు. </div><div class='q'>వాళ్ళు నాకెప్పుడూ కోపం తెప్పిస్తూ ఉండే ప్రజలు. </div><div class='q'> <span class="verse" id="V4">4&#160;</span>వాళ్ళు సమాధుల్లో కూర్చుంటారు. రాత్రంతా మేల్కొని ఉంటారు. </div><div class='q'>తినకూడని మాంసం పులుసుతో, వాళ్ళ పాత్రల్లో పందిమాంసం తింటారు. </div><div class='q'> <span class="verse" id="V5">5&#160;</span>‘మా దగ్గరికి రావద్దు, దూరంగా ఉండు. నీకంటే నేను పవిత్రుణ్ణి.’ అని వాళ్ళంటారు. </div><div class='q'>వీళ్ళంతా నా ముక్కుల్లో పొగలాగా రోజంతా మండే నిప్పులాగా ఉన్నారు. </div><div class='q'> <span class="verse" id="V6">6&#160;</span>యెహోవా ఇలా చెబుతున్నాడు. ఇది నా ఎదుట గ్రంథంలో రాసి ఉంది. </div><div class='q'>నేను ఊరుకోను. ప్రతీకారం చేస్తాను. తప్పకుండా వీళ్ళను నేను శిక్షిస్తాను. </div><div class='q'> <span class="verse" id="V7">7&#160;</span>వాళ్ళ పాపాలకూ వాళ్ళ పూర్వీకుల పాపాలకూ వారిని శిక్షిస్తాను. </div><div class='q'>పర్వతాలమీద ఈ ప్రజలు ధూపం వేసిన దాన్ని బట్టి, కొండలపై నన్ను దూషించిన దాన్ని బట్టి, </div><div class='q'>మునుపు చేసిన పనులకు కూడా వారి ఒడిలోనే వారికి ప్రతీకారం కొలిచి పోస్తాను.” </div><div class='q'> <span class="verse" id="V8">8&#160;</span>యెహోవా ఇలా చెబుతున్నాడు. “ద్రాక్షగెలలో కొత్త రసం ఇంకా కనబడితే </div><div class='q'>ప్రజలు, ‘దానిలో మంచి రసం ఉంది. దాన్ని నష్టం చేయవద్దు.’ అంటారు. </div><div class='q'>నా సేవకుల కోసం అలాగే చేస్తాను. నేను వాళ్లందరినీ నాశనం చేయను. </div><div class='q'> <span class="verse" id="V9">9&#160;</span>యాకోబు వంశంలో సంతానాన్ని పుట్టిస్తాను. యూదాలో నా పర్వతాలను స్వాధీనం చేసుకునే వారిని పుట్టిస్తాను. నేను ఏర్పరచుకున్న వాళ్ళు దాన్ని స్వతంత్రించుకుంటారు. నా సేవకులు అక్కడ నివసిస్తారు. </div><div class='q'> <span class="verse" id="V10">10&#160;</span>నన్ను వెతికిన నా ప్రజల కోసం షారోను గొర్రెల మేతభూమి అవుతుంది. </div><div class='q'>ఆకోరు లోయ, పశువులకు విశ్రాంతి స్థలంగా ఉంటుంది. </div><div class='q'> <span class="verse" id="V11">11&#160;</span>అయితే యెహోవాను వదిలేసి, నా పవిత్ర పర్వతాన్ని విస్మరించి, అదృష్టదేవుడికి బల్ల సిద్ధపరచి, విధి దేవుడికి పానీయార్పణం అర్పిస్తున్నారు. </div><div class='q'> <span class="verse" id="V12">12&#160;</span>నేను పిలిచినప్పుడు మీరు జవాబివ్వలేదు. నేను మాట్లాడినప్పుడు మీరు వినలేదు. </div><div class='q'>దానికి బదులు నా దృష్టికి చెడ్డగా ప్రవర్తించారు. నాకిష్టం లేని వాటిని కోరుకున్నారు. </div><div class='q'>కాబట్టి నేను కత్తిని మీకు విధిగా నియమిస్తాను. మీరంతా వధకు లోనవుతారు.” </div><div class='q'> <span class="verse" id="V13">13&#160;</span>యెహోవా ప్రభువు ఇలా చెబుతున్నాడు. </div><div class='q'>“వినండి. నా సేవకులు భోజనం చేస్తారు గానీ మీరు ఆకలిగొంటారు. </div><div class='q'>నా సేవకులు పానం చేస్తారు గానీ మీరు దప్పిగొంటారు. </div><div class='q'>నా సేవకులు సంతోషిస్తారు గానీ మీరు సిగ్గుపాలవుతారు. </div><div class='q'> <span class="verse" id="V14">14&#160;</span>నా సేవకులు గుండె నిండా ఆనందంతో కేకలు వేస్తారు గానీ </div><div class='q'>మీరు గుండె బరువుతో ఏడుస్తారు. మనోవేదనతో రోదిస్తారు. </div><div class='q'> <span class="verse" id="V15">15&#160;</span>నేను ఎన్నుకున్న వారికి మీ పేరు శాపవచనంగా విడిచిపోతారు. నేను, యెహోవాను, మిమ్మల్ని హతం చేస్తాను. </div><div class='q'>నా సేవకులను వేరే పేరుతో పిలుస్తాను. </div><div class='q'> <span class="verse" id="V16">16&#160;</span>ప్రపంచానికి దీవెన ప్రకటించేవాణ్ణి, సత్యమై ఉన్న నేనే దీవిస్తాను. </div><div class='q'>భూమి మీద ప్రమాణం చేసేవాడు సత్యమై ఉన్న దేవుడినైన నా తోడని ప్రమాణం చేస్తాడు. </div><div class='q'>ఎందుకంటే మునుపు ఉన్న కష్టాలను మర్చిపోతాడు. అవి నా కంటికి కనబడకుండా పోతాయి. </div><div class='s'>కొత్త ఆకాశం, కొత్త భూమి </div><div class='q'> <span class="verse" id="V17">17&#160;</span>ఇదిగో నేను కొత్త ఆకాశాన్నీ కొత్త భూమినీ సృష్టించబోతున్నాను. </div><div class='q'>గత విషయాలు మనసులో పెట్టుకోను. గుర్తుపెట్టుకోను. </div><div class='q'> <span class="verse" id="V18">18&#160;</span>అయితే, నేను సృష్టించబోయే వాటి కారణంగా ఎప్పటికీ సంతోషించండి. నేను యెరూషలేమును ఆనందకరమైన స్థలంగా ఆమె ప్రజలను సంతోషకారణంగా సృష్టించబోతున్నాను. </div><div class='q'> <span class="verse" id="V19">19&#160;</span>నేను యెరూషలేము గురించి ఆనందిస్తాను. నా ప్రజలను గురించి ఆనందిస్తాను. </div><div class='q'>ఏడుపు, రోదన దానిలో ఇక వినబడవు. </div><div class='q'> <span class="verse" id="V20">20&#160;</span>కొద్దిరోజులే బతికే పసికందులు ఇక ఎన్నడూ అక్కడ ఉండరు. </div><div class='q'>ముసలివారు కాలం నిండకుండా చనిపోరు. </div><div class='q'>నూరేళ్ళ వయసులో చనిపోయేవారిని యువకులు అంటారు. </div><div class='q'>నూరేళ్ళ వయసు ముందే చనిపోయే పాపిని శాపానికి గురి అయినవాడుగా ఎంచుతారు. </div><div class='q'> <span class="verse" id="V21">21&#160;</span>ప్రజలు ఇళ్ళు కట్టుకుని వాటిలో కాపురముంటారు. ద్రాక్షతోటలు నాటించుకుని వాటి పండ్లు తింటారు. </div><div class='q'> <span class="verse" id="V22">22&#160;</span>వారు కట్టుకున్న ఇళ్ళల్లో వేరేవాళ్ళు కాపురముండరు. వారు నాటిన వాటిని ఇతరులు తినరు. </div><div class='q'>నా ప్రజల ఆయువు వృక్షాల ఆయువంత ఉంటుంది. నేను ఎన్నుకున్నవారు తాము చేతులతో చేసిన వాటిని చాలాకాలం ఉపయోగించుకుంటారు. </div><div class='q'> <span class="verse" id="V23">23&#160;</span>వారు వృథాగా ప్రయాసపడరు. దిగులు తెచ్చుకుని పిల్లలను కనరు. </div><div class='q'>వారు యెహోవా దీవించే ప్రజలుగా ఉంటారు. వారి సంతానం కూడా అలాగే ఉంటారు. </div><div class='q'> <span class="verse" id="V24">24&#160;</span>వాళ్ళు పిలవక ముందే నేను వారికి జవాబిస్తాను. వాళ్ళు ఇంకా మాట్లాడుతూ ఉండగానే నేను వింటాను. </div><div class='q'> <span class="verse" id="V25">25&#160;</span>తోడేళ్లు గొర్రెపిల్లలు కలిసి మేస్తాయి. సింహం ఎద్దులాగా గడ్డి తింటుంది. పాము మట్టి తింటుంది. </div><div class='q'>నా పవిత్ర పర్వతమంతట్లో అవి హాని చేయవు. నాశనం చేయవు” అని యెహోవా చెబుతున్నాడు. </div><ul class='tnav'>
<li><a href='index.htm'>యెషయా</a></li>
<li><a href='ISA64.htm'>&lt;</a></li>
<li><a href='ISA.htm'>65</a></li>
<li><a href='ISA66.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
