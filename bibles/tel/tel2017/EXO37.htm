<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 నిర్గమకాండం 37</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>నిర్గమకాండం</a></li>
<li><a href='EXO36.htm'>&lt;</a></li>
<li><a href='EXO.htm'>37</a></li>
<li><a href='EXO38.htm'>&gt;</a></li>
</ul>
<div class="main">
 
<div class='chapterlabel' id="V0"> 37</div><div class='s'>నిబంధన మందసం తయారీ </div><div class='r'><a href='EXO25.htm#V1'>నిర్గ 25:10-22</a> </div><div class='p'> <span class="verse" id="V1">1&#160;</span>బెసలేలు తుమ్మకర్రతో మందసాన్ని తయారుచేశాడు. దాని పొడవు రెండు మూరలు, దాని వెడల్పు, ఎత్తు మూరన్నర,  <span class="verse" id="V2">2&#160;</span>దాని లోపల, బయటా స్వచ్ఛమైన బంగారం రేకు పొదిగించాడు. దాని చుట్టూ బంగారంతో అలంకరించాడు. </div><div class='p'> <span class="verse" id="V3">3&#160;</span>దానికి బంగారంతో నాలుగు గుండ్రని కొంకీలు చేసి, ఒక పక్క రెండు కమ్మీలు, ముందు భాగంలో రెండు గుండ్రని కమ్మీలు ఉండేలా దాని నాలుగు కాళ్లకు వాటిని తగిలించాడు. </div><div class='p'> <span class="verse" id="V4">4&#160;</span>అతడు తుమ్మకర్రతో మందసాన్ని మోసే కర్రలు సిద్ధం చేసి వాటికి బంగారం రేకులు పొదిగించాడు. </div><div class='p'> <span class="verse" id="V5">5&#160;</span>మందసాన్ని మోయడానికి వీలుగా దాని చుట్టూ ఉన్న గుండ్రని కమ్మీలలో ఆ మోసే కర్రలు ఉంచాడు. </div><div class='p'> <span class="verse" id="V6">6&#160;</span>అతడు స్వచ్ఛమైన బంగారంతో <a href="#FN1" class="notemark">*<span class="popup"> ఇది నిబంధన మందసం మూత.</span></a>కరుణా స్థానం మూత చేశాడు. దాని పొడవు, వెడల్పు మూరన్నర. </div><div class='p'> <span class="verse" id="V7">7&#160;</span>బంగారంతో రెండు కెరూబు ఆకారాలను చేశాడు. కరుణా స్థానం రెండు అంచులను బంగారు రేకులతో అలంకరించాడు. </div><div class='p'> <span class="verse" id="V8">8&#160;</span>రెండు కొనలకు రెండు కెరూబు ఆకారాలను జత చేసి, అవి కరుణా స్థానం మూతకు ఏకాండంగా నిలిచేలా చేశాడు. </div><div class='p'> <span class="verse" id="V9">9&#160;</span>ఆ రెండు కెరూబులు పైకి రెక్కలు విప్పి, కరుణా స్థానాన్ని వాటి రెక్కలతో కప్పాయి. కెరూబుల ముఖాలు కరుణా స్థానాన్ని కప్పుతూ ఒక దానికొకటి ఎదురెదురుగా నిలిచాయి. </div><div class='s'>సన్నిధి రొట్టెల కోసం తుమ్మకర్రతో బల్ల </div><div class='r'><a href='EXO25.htm#V1'>నిర్గ 25:23-30</a> </div><div class='p'> <span class="verse" id="V10">10&#160;</span>అతడు తుమ్మకర్రతో బల్ల తయారు చేశాడు. దాని పొడవు రెండు మూరలు, వెడల్పు ఒక మూర, ఎత్తు మూరన్నర. </div><div class='p'> <span class="verse" id="V11">11&#160;</span>అతడు దాని పైన స్వచ్ఛమైన బంగారంతో రేకు పొదిగించి, దాని చుట్టూ బంగారంతో అలంకరించాడు. </div><div class='p'> <span class="verse" id="V12">12&#160;</span>దాని చుట్టూ బెత్తెడు బద్దె చేసి దాని బద్దె పైన చుట్టూ బంగారు రేకు అమర్చాడు. </div><div class='p'> <span class="verse" id="V13">13&#160;</span>బల్ల కోసం బంగారంతో నాలుగు గుండ్రని కమ్మీలు పోతపోసి బల్ల నాలుగు కాళ్ళ మూలలకు వాటిని బిగించాడు. </div><div class='p'> <span class="verse" id="V14">14&#160;</span>బల్లను మోసేందుకు వీలుగా గుండ్రని కమ్మీలు దాని బద్దెకు దగ్గరగా ఉన్నాయి. </div><div class='p'> <span class="verse" id="V15">15&#160;</span>బల్లను మోసే కర్రలను తుమ్మకర్రతో చేయించి వాటికి బంగారం రేకులు పొదిగించాడు. </div><div class='p'> <span class="verse" id="V16">16&#160;</span>బల్లమీద ఉండే సామగ్రి, అంటే దాని పాత్రలు, ధూపం వేసే కలశాలు, గిన్నెలు, పానీయ అర్పణకు పాత్రలు స్వచ్ఛమైన బంగారంతో చేశాడు. </div><div class='s'>దీప స్తంభం. </div><div class='p'> <span class="verse" id="V17">17&#160;</span>అతడు దీప స్తంభాన్ని స్వచ్ఛమైన బంగారంతో చేశాడు. దాన్నీ, దాని అడుగు భాగాన్నీ, నిలువు భాగాన్నీ బంగారు రేకుతో అలంకరించాడు. దాని కలశాలు, మొగ్గలు, పువ్వులు ఏకాండంగా చేశాడు. </div><div class='p'> <span class="verse" id="V18">18&#160;</span>దీపవృక్షం రెండు వైపుల నుండి మూడేసి కొమ్మల చొప్పున ఆరు కొమ్మలు బయలుదేరాయి. </div><div class='p'> <span class="verse" id="V19">19&#160;</span>దీపవృక్షం నుండి బయలు దేరిన ఆరు కొమ్మలకు ఒక్కో కొమ్మకు బాదం ఆకారంలో పువ్వులు, మొగ్గలు ఉన్నాయి. ఆ విధంగా దీపవృక్షం నుండి బయలు దేరిన ఆరు కొమ్మలకు ఉన్నాయి. </div><div class='p'> <span class="verse" id="V20">20&#160;</span>దీపవృక్షంలో బాదం రూపంలో మొగ్గలు, పువ్వులు ఉన్న నాలుగు కలశాలు ఉన్నాయి. </div><div class='p'> <span class="verse" id="V21">21&#160;</span>దీపవృక్షం నుండి బయలు దేరిన ఆరు కొమ్మలలో రెండేసి కొమ్మల కింద ఒక్కో పువ్వు మొగ్గ ఏకాండంగా ఉన్నాయి. </div><div class='p'> <span class="verse" id="V22">22&#160;</span>వాటి మొగ్గలు, కొమ్మలు ఏకాండంగా ఉన్నాయి. ఏకాండంగా ఉన్న అవన్నీ స్వచ్ఛమైన బంగారంతో అలంకరించాడు. </div><div class='p'> <span class="verse" id="V23">23&#160;</span>దానికి ఏడు దీపాలు, దాని కత్తెరలు, కత్తెర చిప్పలు, దాని పట్టుకారులు మేలిమి బంగారంతో చేశాడు. </div><div class='p'> <span class="verse" id="V24">24&#160;</span>దీపవృక్షం, దాని సామగ్రి అంతటినీ <a href="#FN2" class="notemark">†<span class="popup"> ఒక తలాంతు</span></a>35 కిలోల మేలిమి బంగారంతో చేశాడు. </div><div class='s'>ధూపవేదిక </div><div class='r'><a href='EXO30.htm#V1'>నిర్గ 30:1-5</a> </div><div class='p'> <span class="verse" id="V25">25&#160;</span>అతడు తుమ్మకర్రతో ధూపవేదికను చేశాడు. దాని పొడవు, వెడల్పు ఒక మూర. అది చదరంగా ఉంది. దాని ఎత్తు రెండు మూరలు, దాని కొమ్ములు మలుపులు లేకుండా ఏకాండంగా ఉన్నాయి. </div><div class='p'> <span class="verse" id="V26">26&#160;</span>దాని కప్పుకు, నాలుగు పక్కలకు, దాని కొమ్ములకు స్వచ్ఛమైన బంగారు రేకులు పొదిగించి దానికి పై అంచు చుట్టూ బంగారం అలంకరించాడు. </div><div class='p'> <span class="verse" id="V27">27&#160;</span>ఆ అలంకారం కింద వేదికకు రెండు గుండ్రని బంగారపు కమ్మీలను చేసి దాని రెండు పక్కలా రెండు మూలల్లో బంగారం అలంకారం చేశాడు. </div><div class='p'> <span class="verse" id="V28">28&#160;</span>దాన్ని మోసే కర్రలను తుమ్మకర్రతో చేసి వాటికి బంగారం రేకులు తొడిగించాడు. </div><div class='s'>అభిషేక తైలం, పరిమళ ధూపద్రవ్యాలు </div><div class='r'><a href='EXO30.htm#V1'>నిర్గ 30:22-38</a> </div><div class='p'> <span class="verse" id="V29">29&#160;</span>పవిత్ర అభిషేక తైలాన్నీ, స్వచ్ఛమైన పరిమళ ధూపద్రవ్యాన్ని నిపుణుడైన పనివాడితో చేయించాడు. </div><ul class='tnav'>
<li><a href='index.htm'>నిర్గమకాండం</a></li>
<li><a href='EXO36.htm'>&lt;</a></li>
<li><a href='EXO.htm'>37</a></li>
<li><a href='EXO38.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V6">37:6</a>
 <span class="ft">ఇది నిబంధన మందసం మూత.</span></p>
<p class="f" id="FN2"><span class="notemark">†</span><a class="notebackref" href="#V24">37:24</a>
 <span class="ft">ఒక తలాంతు</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
