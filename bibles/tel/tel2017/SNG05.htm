<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 పరమ గీతము 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>పరమ గీతము</a></li>
<li><a href='SNG04.htm'>&lt;</a></li>
<li><a href='SNG.htm'>5</a></li>
<li><a href='SNG06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='p'> <span class="verse" id="V1">1&#160;</span>(యువతి ప్రియుడు ఆమెతో మాట్లాడుతూ ఉన్నాడు). </div><div class='q'>నా సోదరీ, చెలీ, నేను నా తోటలోకి వచ్చాను. నా జటామాంసిని నా సుగంధాలతో తెచ్చుకున్నాను. </div><div class='q'>తేనె, తేనెపట్టుతో తిన్నాను. నా ద్రాక్షారసాన్ని నా పాలతో తాగాను. </div><div class='q'>నేస్తమా, తిను. నేస్తం, తిను. ప్రియా, బాగా తాగు. </div><div class='s'>విరహ వేదన </div><div class='p'> <span class="verse" id="V2">2&#160;</span>[నాలుగవ భాగం] (యువతి మాట్లాడుతూ ఉంది) </div><div class='q'>నేను నిద్ర పోయాను గానీ నా మనస్సు కల కంటోంది. </div><div class='q'>నా ప్రియుడు తలుపు తడుతూ పిలుస్తున్న శబ్దం “నా సోదరీ, ప్రియతమా, నా పావురమా, నిష్కళంకితా, తలుపు తియ్యి. </div><div class='q'>నా తల మంచుకు తడిసింది. నా జుట్టు రాత్రి మంచుకు తడిసింది.” </div><div class='p'> <span class="verse" id="V3">3&#160;</span>(యువతి తనలో తాను మాట్లాడుకుంటూ ఉంది.) </div><div class='q'>నేను బట్టలు తీసేశాను. మళ్ళీ వాటిని వేసుకోవాలా? </div><div class='q'>కాళ్ళు కడుక్కున్నాను. మళ్ళీ మురికి చేసుకోవాలా? </div><div class='q'> <span class="verse" id="V4">4&#160;</span>తలుపు సందులో నా ప్రియుడు చెయ్యి పెట్టగానే నా గుండె అతని కోసం కొట్టుకుంది. </div><div class='q'> <span class="verse" id="V5">5&#160;</span>నా ప్రియుడి కోసం తలుపు తీయడానికి నేను లేచాను. </div><div class='q'>నా చేతుల నుంచి బోళం కారుతూ ఉంది. నా వేళ్ళకున్న బోళం తడి తలుపు గడియపై కారింది. </div><div class='q'> <span class="verse" id="V6">6&#160;</span>నా ప్రియునికి తలుపు తీశాను. కానీ అతడు వెళ్లిపోయాడు. నేను కుంగిపోయాను. నీరుగారిపోయాను. </div><div class='q'>నేనతని కోసం వెతికినా కనబడలేదు. నేనతన్ని పిలిచినా అతడు పలకలేదు. </div><div class='q'> <span class="verse" id="V7">7&#160;</span>పట్టణంలో గస్తీ తిరిగేవారు నాకు ఎదురుపడ్డారు. </div><div class='q'>వాళ్ళు నన్ను కొట్టి గాయపర్చారు. </div><div class='q'>ప్రాకారం మీద ఉన్న కావలివారు నా పైట చెంగు లాగేసుకున్నారు. </div><div class='p'> <span class="verse" id="V8">8&#160;</span>(యువతి పట్టణ స్త్రీలతో మాట్లాడుతూ ఉంది) </div><div class='q'>యెరూషలేము ఆడపడుచులారా, నా ప్రియుడు మీకు కనిపిస్తే, అతనిపట్ల ప్రేమతో నేను సొమ్మసిల్లి పోతున్నానని అతనికి చెప్పమని మిమ్మల్ని బతిమాలుతున్నాను. </div><div class='p'> <span class="verse" id="V9">9&#160;</span>(పట్టణ స్త్రీలు యువతితో మాట్లాడుతూ ఉన్నారు.) </div><div class='q'>జగదేక సుందరీ, వేరే ప్రియుల కంటే నీ ప్రియుడి విశేషమేంటి? </div><div class='q'>నువ్వు మాచేత ఇలా ప్రమాణం చేయించుకోడానికి వేరే ప్రియుల కంటే నీ ప్రియుడు ఏవిధంగా గొప్ప? </div><div class='p'> <span class="verse" id="V10">10&#160;</span>(యువతి పట్టణ స్త్రీలతో మాట్లాడుతూ ఉంది) </div><div class='q'>నా ప్రియుడు చూడ చక్కని వాడు. ఎర్రని వాడు. పదివేలమందిలో ప్రత్యేకమైన వాడు. </div><div class='q'> <span class="verse" id="V11">11&#160;</span>అతని తల మేలిమి బంగారం. అతనిది ఉంగరాల జుట్టు, కాకి నలుపు. </div><div class='q'> <span class="verse" id="V12">12&#160;</span>అతని కళ్ళు నదీతీరాన ఎగిరే గువ్వల్లాంటివి. అవి పాలతో కడిగి, రత్నాలు పొదిగినట్టుగా ఉన్నాయి. </div><div class='q'> <span class="verse" id="V13">13&#160;</span>అతని చెక్కిళ్ళు సుగంధమొక్కల తోటలా, కమ్మని సువాసన ఇస్తున్నాయి. అతని పెదవులు లిల్లీ పువ్వుల్లా, బోళం ఊరుతున్నట్టుగా ఉన్నాయి. </div><div class='q'> <span class="verse" id="V14">14&#160;</span>అతని చేతులు, రత్నాలు పొదిగిన బంగారు కడ్డీలు. అతని ఉదరం పచ్చలు పొదిగిన ఏనుగు దంతం. </div><div class='q'> <span class="verse" id="V15">15&#160;</span>అతని కాళ్లు పాలరాతి స్తంభాల్లా ఉన్నాయి. అవి అచ్చమైన బంగారు కుదురు మీద నిలిపినట్టున్నాయి. </div><div class='q'>అతని ఆకారం లెబానోను పర్వతాల్లా, దేవదారు వృక్షాల్లా రమ్యం. </div><div class='q'> <span class="verse" id="V16">16&#160;</span>అతని నోరు అత్యంత మధురం. అతడు మూర్తీభవించిన పరిపూర్ణ సౌందర్యం. </div><div class='q'>యెరూషలేము ఆడపడుచులారా, ఇతడే నా ప్రియుడు, ఇతడే నా నెచ్చెలి. </div><ul class='tnav'>
<li><a href='index.htm'>పరమ గీతము</a></li>
<li><a href='SNG04.htm'>&lt;</a></li>
<li><a href='SNG.htm'>5</a></li>
<li><a href='SNG06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
