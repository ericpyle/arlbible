<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ప్రసంగి 8</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ప్రసంగి</a></li>
<li><a href='ECC07.htm'>&lt;</a></li>
<li><a href='ECC.htm'>8</a></li>
<li><a href='ECC09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>అధికారానికి విధేయత </div><div class='q2'> <span class="verse" id="V1">1&#160;</span>జ్ఞానులంటే ఎవరు? </div><div class='q2'>జీవితంలో జరిగేవి ఏమిటి, ఎలా అనే విషయాలు ఎరిగినవారు. </div><div class='q2'>మనుషుల జ్ఞానం వారి ముఖానికి తేజస్సు నిస్తుంది. దాని వలన వారి కఠినత్వం మారుతుంది. </div><div class='p'> <span class="verse" id="V2">2&#160;</span>నువ్వు దేవుని ఎదుట ఒట్టు పెట్టుకున్నట్టుగా రాజు ఆజ్ఞలకు లోబడి నడుచుకో.  <span class="verse" id="V3">3&#160;</span>రాజు సన్నిధి నుండి హడావుడిగా బయటికి వెళ్లకు. అతడు అనుకున్న దానంతటినీ జరిగించగలడు కాబట్టి చెడు కార్యాల్లో పాలు పుచ్చుకోకు.  <span class="verse" id="V4">4&#160;</span>రాజుల ఆజ్ఞ అధికారంతో కూడినది. “నువ్వు చేసేది ఏమిటి?” అని రాజును అడిగే వాడెవడు? </div><div class='q2'> <span class="verse" id="V5">5&#160;</span>రాజుకు లోబడేవాడికి ఏ కీడూ జరగదు. </div><div class='q2'>ఏది ఎప్పుడు చేయాలో, ఎలా చేయాలో జ్ఞానుల హృదయాలకు తెలుసు. </div><div class='q2'> <span class="verse" id="V6">6&#160;</span>ప్రతి దానికీ ఒక స్పందన, ఒక సమయం నియామకమై ఉంది. </div><div class='q2'>అలా లేకపోతే మనుష్యులకు జరిగే కీడు అధికమైపోతుంది. </div><div class='q2'> <span class="verse" id="V7">7&#160;</span>జరగబోయేది మనుషులకి తెలియదు. </div><div class='q2'>రాబోయే దాని గురించి ఎవరు చెప్పగలరు? </div><div class='q2'> <span class="verse" id="V8">8&#160;</span>ఊపిరి<a href="#FN1" class="notemark">*<span class="popup"> ఊపిరి ఆత్మ</span></a> విడవకుండా ఆపుచేయగల అధికారం ఎవరికీ లేదు. </div><div class='q2'>తన చావు రోజుపై ఎవరికీ అధికారం లేదు. </div><div class='q2'>యుద్దం జరిగే సమయంలో ఎవరికీ విడుదల దొరకదు. </div><div class='q2'>దుష్టత్వం దాన్ని వెంబడించే వారిని తప్పించలేదు. </div><div class='q2'> <span class="verse" id="V9">9&#160;</span>సూర్యుని కింద జరిగే ప్రతి పని గురించి నేను తీవ్రంగా ఆలోచించినప్పుడు ఇదంతా నాకు తెలిసింది. </div><div class='q2'>ఒకడు మరొకడిపై ఉన్న అధికారంతో వాడికి కీడు జరిగిస్తాడు. </div><div class='p'> <span class="verse" id="V10">10&#160;</span>దుష్టులను సక్రమంగా పాతిపెట్టడం, పరిశుద్ధ స్థలం నుండి తీసుకుపోవడం, వారు ఎక్కడ చెడ్డ పనులు చేశారో అదే పట్టణస్థులు వారిని పొగడడం<a href="#FN2" class="notemark">†<span class="popup"> పొగడడం మరచిపోవడం</span></a> నేను చూశాను. ఇది కూడా నిష్ప్రయోజనమే.  <span class="verse" id="V11">11&#160;</span>చెడు పనికి తగిన శిక్ష వెంటనే కలగకపోవడం చూసి మనుషులు భయం లేకుండా చెడ్డ పనులు చేస్తారు.  <span class="verse" id="V12">12&#160;</span>ఒక దుర్మార్గుడు వంద సార్లు పాపం చేసి దీర్ఘకాలం జీవించినా, దేవునిలో భయభక్తులు కలిగి ఆయన సన్నిధిని గౌరవించేవారు క్షేమంగా ఉంటారని నాకు తెలుసు.  <span class="verse" id="V13">13&#160;</span>దుర్మార్గులు దేవుని సన్నిధికి భయపడరు కాబట్టి వారికి క్షేమం ఉండదు. వారి జీవితకాలం అశాశ్వతమైన నీడలాగా ఉంటుంది. </div><div class='p'> <span class="verse" id="V14">14&#160;</span>సూర్యుని కింద మరొక నిష్ప్రయోజనమైంది జరుగుతూ ఉంది. అదేమంటే భక్తిహీనులకు జరిగినట్టు నీతిమంతుల్లో కొందరికీ నీతిమంతులకు జరిగినట్టు భక్తిహీనుల్లో కొందరికీ జరుగుతున్నది. ఇది కూడా నిష్ప్రయోజనమే అని నేను అనుకున్నాను.  <span class="verse" id="V15">15&#160;</span>అన్నపానాలు పుచ్చుకుని సంతోషించడం కంటే మనుషులకు మంచి విషయమేమీ లేదు. మనిషి పని చేసి కష్టపడాలని దేవుడు వారికి నియమించిన అతని జీవిత కాలమంతా వారికి తోడుగా ఉండేది వారి సంతోషమే. </div><div class='p'> <span class="verse" id="V16">16&#160;</span>జ్ఞానాన్ని అభ్యసించడానికీ మనుషులు దివారాత్రులు నిద్ర లేకుండా చేసే వ్యాపారాలను పరిశీలించి చూశాను.  <span class="verse" id="V17">17&#160;</span>దేవుని పనులన్నిటినీ నేను గమనించాను. సూర్యుని కింద జరిగే సంగతులను మనుషులు ఎంత ప్రయత్నించినా గ్రహించలేరనీ, దాన్ని తెలుసుకోవాలని చివరికి జ్ఞానులు పూనుకున్నప్పటికీ వారు సైతం గ్రహించలేరనీ నేను తెలుసుకున్నాను. </div><ul class='tnav'>
<li><a href='index.htm'>ప్రసంగి</a></li>
<li><a href='ECC07.htm'>&lt;</a></li>
<li><a href='ECC.htm'>8</a></li>
<li><a href='ECC09.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V8">8:8</a>
 <span class="fq">ఊపిరి </span><span class="ft">ఆత్మ</span></p>
<p class="f" id="FN2"><span class="notemark">†</span><a class="notebackref" href="#V10">8:10</a>
 <span class="fq">పొగడడం </span><span class="ft">మరచిపోవడం</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
