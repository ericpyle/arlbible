<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 40</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA39.htm'>&lt;</a></li>
<li><a href='ISA.htm'>40</a></li>
<li><a href='ISA41.htm'>&gt;</a></li>
</ul>
<div class="main">
 
<div class='chapterlabel' id="V0"> 40</div><div class='s'>దేవుని ప్రజలకు ఆదరణ </div><div class='q'> <span class="verse" id="V1">1&#160;</span>మీ దేవుడు చెబుతున్నది ఏమంటే, </div><div class='q'> <span class="verse" id="V2">2&#160;</span>“ఓదార్చండి, నా ప్రజలను ఓదార్చండి.” యెరూషలేముతో ప్రేమగా మాట్లాడండి. </div><div class='q'>ఆమె యుద్ధకాలం ముగిసింది. ఆమెకు పాపాల వలన కలిగిన దోషం తీరిపోయింది. </div><div class='q'>ఆమెకు చెప్పండి, యెహోవా చేతిలో ఆమె తన సమస్త పాపాల నిమిత్తం రెండింతల ఫలితం పొందిందని. </div><div class='q'> <span class="verse" id="V3">3&#160;</span>వినండి, అడవిలో ఒకడు ఈ విధంగా ప్రకటన చేస్తున్నాడు, </div><div class='q'>“అరణ్యంలో యెహోవాకు మార్గం సిద్ధపరచండి. ఎడారిలో మా దేవుని రాజమార్గం తిన్నగా చేయండి.” </div><div class='q'> <span class="verse" id="V4">4&#160;</span>ప్రతి లోయను ఎత్తు చేయాలి. ప్రతి పర్వతాన్ని, ప్రతి కొండను అణిచివేయాలి. </div><div class='q'>వంకర వాటిని తిన్నగా, గరుకైన వాటిని నునుపుగా చేయాలి. </div><div class='q'> <span class="verse" id="V5">5&#160;</span>యెహోవా మహిమ వెల్లడి అవుతుంది. ఎవ్వరూ తప్పిపోకుండా ప్రతి ఒక్కరూ దాన్ని చూస్తారు. </div><div class='q'>ఎందుకంటే యెహోవా దేవుడే ఇలా సెలవిచ్చాడు. </div><div class='q'> <span class="verse" id="V6">6&#160;</span>వినండి “ప్రకటించండి” అని ఒక స్వరం పలికింది. </div><div class='q'>“నేనేం ప్రకటించాలి?” మరొక స్వరం పలికింది. “శరీరులంతా గడ్డివంటివారు, వారి అందమంతా అడవి పువ్వులాటిది. </div><div class='q'> <span class="verse" id="V7">7&#160;</span>యెహోవా తన ఊపిరి ఊదినప్పుడు గడ్డి ఎండిపోతుంది. పువ్వులు వాడిపోతారు. మనుషులు నిజంగా గడ్డిలాంటివారే. </div><div class='q'> <span class="verse" id="V8">8&#160;</span>గడ్డి ఎండిపోతుంది, దాని పువ్వు వాడిపోతుంది. మన దేవుని వాక్యమైతే నిత్యమూ నిలిచి ఉంటుంది.” </div><div class='q'> <span class="verse" id="V9">9&#160;</span>సువార్త ప్రకటిస్తున్న సీయోనూ<a href="#FN1" class="notemark">*<span class="popup"> సువార్త ప్రకటిస్తున్న సీయోనూ సీయోనూ నుండి</span></a>, ఎత్తయిన కొండ ఎక్కు. సువార్త ప్రకటిస్తున్న యెరూషలేమూ<a href="#FN2" class="notemark">†<span class="popup"> సువార్త ప్రకటిస్తున్న యెరూషలేమూ యెరూషలేము నుండి</span></a>, భయపడకుండా స్థిరంగా ప్రకటించు. </div><div class='q'>“ఇదిగో మీ దేవుడు” అని యూదా పట్టణాలకు ప్రకటించు. </div><div class='q'> <span class="verse" id="V10">10&#160;</span>ఇదిగో, ప్రభువైన యెహోవా జయశాలి అయిన యోధునిగా వస్తున్నాడు. తన బలమైన చేతితో ఆయన పాలిస్తాడు. </div><div class='q'>ఆయన ఇవ్వదలచిన బహుమానం ఆయనతో ఉంది. ఆయన ఇచ్చే ప్రతిఫలం ఆయనకు ముందుగా నడుస్తున్నది. </div><div class='q'> <span class="verse" id="V11">11&#160;</span>ఒక గొర్రెల కాపరిలాగా ఆయన తన మందను మేపుతాడు. తన చేతులతో గొర్రెపిల్లలను ఎత్తి రొమ్మున ఆనించుకుని మోస్తాడు. </div><div class='q'>పాలిచ్చే గొర్రెలను ఆయన నెమ్మదిగా నడిపిస్తాడు. </div><div class='q'> <span class="verse" id="V12">12&#160;</span>తన దోసిలిలో జలాలను కొలిచిన వాడెవడు? జానతో ఆకాశాలను కొలిచిన వాడెవడు? </div><div class='q'>భూమిలోని మన్ను అంతటినీ కొలపాత్రలో ఉంచిన వాడెవడు? </div><div class='q'>త్రాసుతో పర్వతాలను, తూనికతో కొండలను తూచిన వాడెవడు? </div><div class='q'> <span class="verse" id="V13">13&#160;</span>యెహోవా ఆత్మకు నేర్పినవాడెవడు? ఒక మంత్రిలాగా ఆయనకు సలహా చెప్పిన వాడెవడు? </div><div class='q'>ఆయన ఎవరినైనా ఎప్పుడైనా ఆలోచన అడిగాడా? </div><div class='q'> <span class="verse" id="V14">14&#160;</span>ఆయనకు తెలివిని ఇచ్చిన వాడెవడు? న్యాయమార్గాలను ఆయనకు నేర్పిన వాడెవడు? </div><div class='q'>ఆయనకు జ్ఞానాభ్యాసం చేసిన వాడెవడు? ఆయనకు బుద్ధిమార్గం బోధించిన వాడెవడు? </div><div class='q'> <span class="verse" id="V15">15&#160;</span>రాజ్యాలు చేద నుండి జారిపడే నీటి బిందువుల్లాంటివి. ప్రజలు త్రాసు మీది దుమ్మువంటివారు. </div><div class='q'>ద్వీపాలు గాలికి ఎగిరే సూక్ష్మ రేణువుల్లా ఉన్నాయి. </div><div class='q'> <span class="verse" id="V16">16&#160;</span>అగ్నికి లెబానోను వృక్షాలు సరిపోవు. దహనబలికి దాని పశువులు చాలవు. </div><div class='q'> <span class="verse" id="V17">17&#160;</span>ఆయన దృష్టికి సమస్త రాజ్యాలు లేనట్టుగానే ఉంటాయి. </div><div class='q'>ఆయన వాటిని విలువ లేనివిగా, వ్యర్ధంగా ఎంచుతాడు. </div><div class='q'> <span class="verse" id="V18">18&#160;</span>కాబట్టి మీరు దేవుణ్ణి ఎవరితో పోలుస్తారు? ఏ విగ్రహ రూపాన్ని ఆయనకు సమానం చేస్తారు? </div><div class='q'> <span class="verse" id="V19">19&#160;</span>విగ్రహాన్ని గమనిస్తే, ఒక శిల్పి దాన్ని పోతపోస్తాడు. </div><div class='q'>కంసాలి దాన్ని బంగారు రేకులతో పొదిగి దానికి వెండి గొలుసులు చేస్తాడు. </div><div class='q'> <span class="verse" id="V20">20&#160;</span>విలువైన దాన్ని అర్పించలేని పేదవాడు పుచ్చిపోని చెక్కను తీసుకొస్తాడు. </div><div class='q'>స్థిరంగా నిలిచే విగ్రహాన్ని చేయడానికి నేర్పుగల పనివాణ్ణి పిలుస్తాడు. </div><div class='q'> <span class="verse" id="V21">21&#160;</span>మీకు తెలియదా? మీరు వినలేదా? మొదటి నుండి ఎవరూ మీతో చెప్పలేదా? </div><div class='q'>భూమి పునాదులు చూసి మీరు దాన్ని గ్రహించలేదా? </div><div class='q'> <span class="verse" id="V22">22&#160;</span>ఆయన భూమండలానికి పైగా ఆసీనుడు అయ్యాడు </div><div class='q'>దాని నివాసులు ఆయన ఎదుట మిడతల్లాగా కనబడుతున్నారు. </div><div class='q'>ఒకడు ఒక తెరను విప్పినట్లు ఆయన ఆకాశాలను పరచి ఒక గుడారంలాగా దాన్ని నివాసస్థలంగా ఏర్పరిచాడు. </div><div class='q'> <span class="verse" id="V23">23&#160;</span>రాజులను ఆయన శక్తిహీనులుగా చేస్తాడు. భూమిని పాలించే వారిని నిరర్ధకం చేస్తాడు. </div><div class='q'> <span class="verse" id="V24">24&#160;</span>చూడు, వారు నాటారో లేదో, వారు పాతిపెట్టారో లేదో, వారి కాండం భూమిలో వేరు తన్నిందో లేదో, ఆయన వారి మీద ఊదీ ఊదగానే వారు వాడిపోతారు. </div><div class='q'>సుడిగాలి పొట్టును ఎగర గొట్టినట్టు ఆయన వారిని ఎగరగొడతాడు. </div><div class='q'> <span class="verse" id="V25">25&#160;</span>“ఇతడు నీతో సమానుడు అని మీరు నన్నెవరితో పోలుస్తారు?” అని పరిశుద్ధుడు అడుగుతున్నాడు. </div><div class='q'> <span class="verse" id="V26">26&#160;</span>మీ కళ్ళు పైకెత్తి చూడండి. ఆ నక్షత్రాలన్నిటినీ ఎవరు సృజించారు? వాటిని వరుసలో నిలిపి వాటి పేరుల చొప్పున పిలిచేవాడే గదా. </div><div class='q'>తన అధికశక్తి చేతా తన బలాతిశయం చేతా ఆయన ఒక్కటి కూడా విడిచిపెట్టడు. </div><div class='q'> <span class="verse" id="V27">27&#160;</span>యాకోబూ “నా మార్గం యెహోవాకు తెలియదు, నా న్యాయం నా దేవునికి కనబడదు” అని నీవెందుకు అంటున్నావు? ఇశ్రాయేలూ, నీవెందుకు ఇలా చెబుతున్నావు? </div><div class='q'> <span class="verse" id="V28">28&#160;</span>నీకు తెలియలేదా? నీవు వినలేదా? </div><div class='q'>భూదిగంతాలను సృజించిన యెహోవా నిత్యం ఉండే దేవుడు. </div><div class='q'>ఆయన సొమ్మసిల్లడు, అలసిపోడు. ఆయన జ్ఞానాన్ని గ్రహించడం అసాధ్యం. </div><div class='q'> <span class="verse" id="V29">29&#160;</span>అలసిన వారికి బలమిచ్చేది ఆయనే. శక్తిహీనులకు నూతనోత్తేజం కలిగించేది ఆయనే. </div><div class='q'> <span class="verse" id="V30">30&#160;</span>యువకులు సైతం అలసిపోతారు, కుర్రవాళ్ళు కూడా తప్పకుండా సోలిపోతారు. </div><div class='q'> <span class="verse" id="V31">31&#160;</span>అయితే యెహోవా కోసం కనిపెట్టే వారు నూతన బలం పొందుతారు. </div><div class='q'>వారు పక్షిరాజుల్లాగా రెక్కలు చాపి పైకి ఎగురుతారు. </div><div class='q'>అలసిపోకుండా పరుగెత్తుతారు, సోలిపోకుండా నడిచిపోతారు. </div><ul class='tnav'>
<li><a href='index.htm'>యెషయా</a></li>
<li><a href='ISA39.htm'>&lt;</a></li>
<li><a href='ISA.htm'>40</a></li>
<li><a href='ISA41.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V9">40:9</a>
 <span class="fq">సువార్త ప్రకటిస్తున్న సీయోనూ </span><span class="ft">సీయోనూ నుండి</span></p>
<p class="f" id="FN2"><span class="notemark">†</span><a class="notebackref" href="#V9">40:9</a>
 <span class="fq">సువార్త ప్రకటిస్తున్న యెరూషలేమూ </span><span class="ft">యెరూషలేము నుండి</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
