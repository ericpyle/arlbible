<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 తిమోతికి రాసిన మొదటి పత్రిక 3</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>తిమోతికి రాసిన మొదటి పత్రిక</a></li>
<li><a href='1TI02.htm'>&lt;</a></li>
<li><a href='1TI.htm'>3</a></li>
<li><a href='1TI04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>పెద్దల, పరిచారకుల అర్హతలు </div><div class='p'> <span class="verse" id="V1">1&#160;</span>ఎవరైనా సంఘానికి అధ్యక్షుడుగా ఉండాలనుకుంటే అతడు శ్రేష్ఠమైన పనిని కోరుకుంటున్నాడు అనే మాటను నమ్మవచ్చు.  <span class="verse" id="V2">2&#160;</span>కాబట్టి అధ్యక్షుడు నిందకు చోటివ్వనివాడూ ఒకే భార్య ఉన్నవాడూ కోరికలు అదుపులో ఉంచుకునేవాడూ వివేచనాపరుడూ మర్యాదస్థుడూ అతిథి ప్రియుడూ బోధించడానికి సమర్థుడూ అయి ఉండాలి.  <span class="verse" id="V3">3&#160;</span>అతడు తాగుబోతూ జగడాలమారీ కాక మృదుస్వభావి, ధనాశ లేనివాడూ అయి ఉండాలి.  <span class="verse" id="V4">4&#160;</span>తన పిల్లలు తనకు సరైన గౌరవంతో లోబడేలా చేసుకుంటూ తన కుటుంబాన్ని చక్కగా నిర్వహించుకునేవాడై ఉండాలి. </div><div class='p'> <span class="verse" id="V5">5&#160;</span>ఎవడైనా తన కుటుంబాన్నే సరిగా నిర్వహించకపోతే అతడు దేవుని సంఘాన్ని ఎలా చూసుకోగలడు?  <span class="verse" id="V6">6&#160;</span>అతడు కొత్తగా చేరినవాడై ఉండకూడదు. ఎందుకంటే అతడు గర్విష్టి అయి అపవాది పొందిన శిక్షనే పొందుతాడేమో.  <span class="verse" id="V7">7&#160;</span>అతడు నిందపాలై అపవాది ఉరిలో పడిపోకుండేలా సంఘానికి బయట ఉన్నవారి చేత మంచి పేరు పొందినవాడై ఉండాలి. </div><div class='p'> <span class="verse" id="V8">8&#160;</span>అలాగే పరిచారకులు గౌరవానికి తగినవారుగా, రెండు నాలుకలతో మాట్లాడనివారుగా ఉండాలి. తాగుబోతులుగా, అక్రమ లాభం ఆశించేవారుగా ఉండకూడదు.  <span class="verse" id="V9">9&#160;</span>వెల్లడైన విశ్వాస సత్యాన్ని పవిత్రమైన మనస్సాక్షితో అంటిపెట్టుకొనే వారుగా ఉండాలి.  <span class="verse" id="V10">10&#160;</span>మొదట వారిని పరీక్షించాలి. తరువాత వారు నిందకు చోటివ్వనివారని తేలితే పరిచారకులుగా సేవ చేయవచ్చు. </div><div class='p'> <span class="verse" id="V11">11&#160;</span>అలాగే వారి భార్యలు కూడా గౌరవించదగినవారూ అపనిందలు ప్రచారం చేయనివారూ తమ కోరికలు అదుపులో ఉంచుకొనేవారూ అన్ని విషయాల్లో నమ్మకమైనవారూ అయి ఉండాలి.  <span class="verse" id="V12">12&#160;</span>పరిచారకులు ఒకే భార్య కలిగినవారూ, తమ పిల్లలనూ తమ ఇంటివారిని చక్కగా నిర్వహించుకొనేవారుగా ఉండాలి.  <span class="verse" id="V13">13&#160;</span>పరిచారకులుగా మంచి సేవ చేసిన వారు మంచి స్థానం సంపాదించుకుని క్రీస్తు యేసు పైని విశ్వాసంలో గొప్ప ధైర్యం పొందుతారు. </div><div class='p'> <span class="verse" id="V14">14&#160;</span>త్వరలో నీ దగ్గరికి రావాలని ఆశిస్తున్నాను.  <span class="verse" id="V15">15&#160;</span>ఒకవేళ నేను రావడం ఆలస్యమైతే ఒక వ్యక్తి దేవుని ఇంట్లో, అంటే సజీవుడైన దేవుని సంఘంలో ఎలా నడుచుకోవాలో నీకు తెలియాలని ఈ సంగతులు రాస్తున్నాను. ఆ సంఘం సత్యానికి మూల స్తంభమూ, ఆధారమూ. </div><div class='q'> <span class="verse" id="V16">16&#160;</span>మన దైవభక్తిని గురించి వెల్లడైన సత్యం గొప్పది. </div><div class='q'>ఏ సందేహమూ లేదు. ఆయన శరీరంతో ప్రత్యక్షమయ్యాడు. </div><div class='q'>ఆయన నీతిపరుడని ఆత్మ తీర్పునిచ్చాడు. </div><div class='q'>ఆయనను దేవదూతలు చూశారు. </div><div class='q'>దేశ దేశాల్లో ఆయన ప్రచారం అయ్యాడు. </div><div class='q'>లోకం ఆయనను నమ్మింది. </div><div class='q'>మహిమతో ఆయన ఆరోహణమయ్యాడు. </div><ul class='tnav'>
<li><a href='index.htm'>తిమోతికి రాసిన మొదటి పత్రిక</a></li>
<li><a href='1TI02.htm'>&lt;</a></li>
<li><a href='1TI.htm'>3</a></li>
<li><a href='1TI04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
