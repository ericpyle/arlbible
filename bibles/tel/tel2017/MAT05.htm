<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మత్తయి రాసిన సువార్త 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT04.htm'>&lt;</a></li>
<li><a href='MAT.htm'>5</a></li>
<li><a href='MAT06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>పర్వత ప్రసంగం </div><div class='r'><a href='LUK06.htm#V1'>లూకా 6:20-49</a>; <a href='LUK06.htm#V1'>లూకా 6:20-23</a> </div><div class='p'> <span class="verse" id="V1">1&#160;</span>యేసు ఆ ప్రజా సమూహాన్ని చూసి కొండ ఎక్కి కూర్చున్నప్పుడు ఆయన శిష్యులు ఆయన దగ్గరికి వచ్చారు.  <span class="verse" id="V2">2&#160;</span>ఆయన తన నోరు తెరచి ఇలా ఉపదేశించ సాగాడు. </div><div class='q'> <span class="verse" id="V3">3&#160;</span> <span class='wj'>“ఆత్మలో దీనత్వం గలవారు ధన్యులు, పరలోకరాజ్యం వారిదే.</span> </div><div class='q'> <span class="verse" id="V4">4&#160;</span> <span class='wj'>దుఃఖించే వారు ధన్యులు, వారికి ఓదార్పు కలుగుతుంది.</span> </div><div class='q'> <span class="verse" id="V5">5&#160;</span> <span class='wj'>సాధుగుణం గలవారు ధన్యులు, ఈ భూమికి వారు వారసులవుతారు.</span> </div><div class='q'> <span class="verse" id="V6">6&#160;</span> <span class='wj'>నీతిన్యాయాల కోసం ఆకలిదప్పులు గలవారు ధన్యులు, వారు తృప్తి పొందుతారు.</span> </div><div class='q'> <span class="verse" id="V7">7&#160;</span> <span class='wj'>కనికరం చూపే వారు ధన్యులు, వారు కనికరం పొందుతారు.</span> </div><div class='q'> <span class="verse" id="V8">8&#160;</span> <span class='wj'>పవిత్ర హృదయం గలవారు ధన్యులు, వారు దేవుణ్ణి చూస్తారు.</span> </div><div class='q'> <span class="verse" id="V9">9&#160;</span> <span class='wj'>శాంతి కుదిర్చేవారు ధన్యులు, వారు దేవుని కుమారులు అనిపించుకుంటారు.</span> </div><div class='q'> <span class="verse" id="V10">10&#160;</span> <span class='wj'>నీతి కోసం నిలబడి హింసల పాలయ్యేవారు ధన్యులు, పరలోక రాజ్యం వారిది.</span> </div><div class='p'> <span class="verse" id="V11">11&#160;</span> <span class='wj'>“నన్ను బట్టి మనుషులు మిమ్మల్ని అవమానించి, హింసించి మీమీద అన్ని రకాల అపనిందలు అన్యాయంగా వేసినప్పుడు మీరు ధన్యులు.</span>  <span class="verse" id="V12">12&#160;</span> <span class='wj'>అప్పుడు సంతోషించండి! ఉప్పొంగిపొండి. పరలోకంలో మీకు గొప్ప బహుమానం ఉంటుంది. మీకు ముందు వచ్చిన ప్రవక్తలను కూడా మనుషులు ఇలాగే హింసించారు.</span> </div><div class='s'>విశ్వాసి పోలికలు </div><div class='r'><a href='MRK04.htm#V1'>మార్కు 4:21-23</a>; <a href='LUK08.htm#V1'>లూకా 8:16-18</a> </div><div class='p'> <span class="verse" id="V13">13&#160;</span> <span class='wj'>“లోకానికి మీరు ఉప్పు. ఉప్పు తన రుచి కోల్పోతే దానికి ఆ రుచి మళ్ళీ ఎలా వస్తుంది? అలాంటి ఉప్పు బయట పారేసి కాళ్ళ కింద తొక్కడానికి తప్ప ఇక దేనికీ పనికిరాదు.</span> </div><div class='p'> <span class="verse" id="V14">14&#160;</span> <span class='wj'>ప్రపంచానికి మీరు వెలుగుగా ఉన్నారు. కొండ మీద ఉండే ఊరు కనబడకుండా ఉండదు.</span>  <span class="verse" id="V15">15&#160;</span> <span class='wj'>ఎవరూ దీపం వెలిగించి బుట్ట కింద పెట్టరు. దీపస్తంభం మీదే పెడతారు. అప్పుడు ఆ దీపం ఇంట్లో అందరికీ వెలుగు ఇస్తుంది.</span>  <span class="verse" id="V16">16&#160;</span> <span class='wj'>మీ వెలుగు మనుషుల ముందు ప్రకాశించనీయండి. అప్పుడు వారు మీ మంచి పనులు చూసి పరలోకంలో ఉన్న మీ తండ్రిని కీర్తిస్తారు.</span> </div><div class='s'>క్రీస్తుకు ధర్మశాస్త్రంతో సంబంధం </div><div class='p'> <span class="verse" id="V17">17&#160;</span> <span class='wj'>“నేను ధర్మశాస్త్రాన్ని గానీ ప్రవక్తల మాటలను గానీ రద్దు చేయడానికి వచ్చాననుకోవద్దు. వాటిని నెరవేర్చడానికే వచ్చాను గానీ రద్దు చేయడానికి కాదు.</span>  <span class="verse" id="V18">18&#160;</span> <span class='wj'>నేను కచ్చితంగా చెబుతున్నాను. ఆకాశం, భూమి నశించే వరకూ ధర్మశాస్త్రమంతా నెరవేరే వరకూ ధర్మశాస్త్రం నుంచి ఒక్క పొల్లు అయినా, ఒక సున్నా అయినా తప్పిపోదు.</span>  <span class="verse" id="V19">19&#160;</span> <span class='wj'>కాబట్టి ఈ ఆజ్ఞల్లో ఎంత చిన్న దానినైనా సరే అతిక్రమించి, ఇతరులకు కూడా అలా చేయమని బోధించేవాణ్ణి పరలోకరాజ్యంలో అతి తక్కువ వాడుగా ఎంచుతారు. కానీ ఈ ఆజ్ఞల ప్రకారం చేస్తూ, వాటిని బోధించేవాణ్ణి పరలోక రాజ్యంలో గొప్పవాడుగా లెక్కిస్తారు.</span>  <span class="verse" id="V20">20&#160;</span> <span class='wj'>ధర్మశాస్త్ర పండితుల, పరిసయ్యుల నీతికన్నా మీ నీతి మిన్నగా ఉండకపోతే మీరు పరలోకరాజ్యంలో ఎంత మాత్రమూ ప్రవేశించలేరని మీతో చెబుతున్నాను.</span> </div><div class='p'> <span class="verse" id="V21">21&#160;</span> <span class='wj'>“ ‘హత్య చేయవద్దు. హత్య చేసేవాడు శిక్షకు లోనవుతాడు’ అని పూర్వికులకు చెప్పింది మీరు విన్నారు.</span>  <span class="verse" id="V22">22&#160;</span> <span class='wj'>అయితే నేను మీతో చెప్పేదేమిటంటే తన సోదరుని మీద కోపం పెట్టుకొనే ప్రతివాడూ శిక్షకు లోనవుతాడు. తన సోదరుణ్ణి ‘పనికి మాలినవాడా’ అని పిలిచే ప్రతివాడూ మహాసభ ముందు నిలబడాలి. ‘మూర్ఖుడా’ అనే ప్రతివాడికీ నరకాగ్ని తప్పదు.</span> </div><div class='p'> <span class="verse" id="V23">23&#160;</span> <span class='wj'>“కాబట్టి నీవు నీ కానుకను బలిపీఠం వద్ద అర్పించే ముందు, నీ సోదరునికి నీ మీద ఏదైనా విరోధ భావం ఉందని నీకు గుర్తుకు వచ్చిందనుకో.</span>  <span class="verse" id="V24">24&#160;</span> <span class='wj'>నీ కానుకను అక్కడే, బలిపీఠం ఎదుటే వదిలి వెళ్ళు. ముందు నీ సోదరునితో రాజీ పడు. ఆ తరువాత వచ్చి నీ కానుకను అర్పించు.</span>  <span class="verse" id="V25">25&#160;</span> <span class='wj'>నీపై నేరం ఆరోపించేవాడితో న్యాయస్థానానికి వెళ్ళే దారిలోనే త్వరగా రాజీపడు. లేకపోతే అతడు నిన్ను న్యాయాధిపతికి అప్పగిస్తాడేమో. ఆ న్యాయాధిపతి నిన్ను అధికారికి అప్పగించి చెరసాల్లో వేయిస్తాడేమో.</span>  <span class="verse" id="V26">26&#160;</span> <span class='wj'>చెల్లించాల్సి ఉన్నదంతా చెల్లించే వరకూ నీవు అక్కడ నుండి బయట పడలేవని కచ్చితంగా చెబుతున్నాను.</span> </div><div class='p'> <span class="verse" id="V27">27&#160;</span> <span class='wj'>“ ‘వ్యభిచారం చేయకూడదు’ అని చెప్పడం మీరు విన్నారు గదా.</span>  <span class="verse" id="V28">28&#160;</span> <span class='wj'>కానీ నేను మీతో చెప్పేదేమిటంటే ఎవరైనా ఒక స్త్రీని కామంతో చూస్తే అప్పటికే ఆమెతో అతడు తన హృదయంలో వ్యభిచరించాడు.</span>  <span class="verse" id="V29">29&#160;</span> <span class='wj'>నీవు పాపం చేయడానికి నీ కుడి కన్ను కారణమైతే దాన్ని పీకి పారవెయ్యి. నీ శరీరమంతా నరకంలో పడడం కంటే శరీర భాగాల్లో ఒకటి పోవడం నీకు మంచిది గదా.</span>  <span class="verse" id="V30">30&#160;</span> <span class='wj'>నీ కుడి చెయ్యి నీవు పాపం చేయడానికి కారణమైతే దాన్ని నరికి పారవెయ్యి. నీ శరీరమంతా నరకంలో పడడం కంటే నీ శరీర భాగాల్లో ఒకటి పోవడం నీకు మంచిది గదా.</span> </div><div class='s'>విడాకుల గురించి యేసు ఉపదేశం </div><div class='r'><a href='MAT13.htm#V1'>మత్తయి 13:3-11</a>; <a href='MRK10.htm#V1'>మార్కు 10:2-12</a>; <a href='1CO07.htm#V1'>1కొరింతీ 7:10-15</a> </div><div class='p'> <span class="verse" id="V31">31&#160;</span> <span class='wj'>“ ‘తన భార్యను వదిలేసేవాడు ఆమెకు విడాకుల పత్రం రాసివ్వాలి’ అని చెప్పడం కూడా మీరు విన్నారు.</span>  <span class="verse" id="V32">32&#160;</span> <span class='wj'>నేను మీతో చెప్పేదేమిటంటే వ్యభిచార కారణం కాకుండా తన భార్యను వదిలేసే ప్రతివాడూ ఆమెను వ్యభిచారిణిగా చేస్తున్నాడు. వదిలేసిన ఆమెను పెళ్ళి చేసుకొనేవాడు వ్యభిచారం చేస్తున్నాడు.</span> </div><div class='s'>కచ్చితమైన మాట </div><div class='p'> <span class="verse" id="V33">33&#160;</span> <span class='wj'>“ ‘నీవు అబద్ధ ప్రమాణం చేయకూడదు. ప్రభువుకు చేసిన ప్రమాణాలను నిలబెట్టుకోవాలి’ అని పూర్వికులకు చెప్పింది మీరు విన్నారు గదా.</span>  <span class="verse" id="V34">34&#160;</span> <span class='wj'>అయితే నేను మీతో చెప్పేదేమిటంటే ఎంతమాత్రం ఒట్టు పెట్టుకోవద్దు. పరలోకం మీద ఒట్టు పెట్టుకోవద్దు, అది దేవుని సింహాసనం.</span>  <span class="verse" id="V35">35&#160;</span> <span class='wj'>భూమి తోడు అనవద్దు. అది ఆయన పాదపీఠం. యెరూషలేము తోడు అనవద్దు. అది మహారాజు నగరం.</span>  <span class="verse" id="V36">36&#160;</span> <span class='wj'>నీ తల తోడని ప్రమాణం చేయవద్దు. నీవు ఒక వెంట్రుకైనా తెల్లగా గాని నల్లగా గాని చేయలేవు.</span>  <span class="verse" id="V37">37&#160;</span> <span class='wj'>మీ మాట ‘అవునంటే అవును, కాదంటే కాదు’ అన్నట్టే ఉండాలి. అలా కాని ప్రతిదీ అపవాది సంబంధమైనదే.</span> </div><div class='p'> <span class="verse" id="V38">38&#160;</span> <span class='wj'>“ ‘కంటికి బదులు కన్ను, పన్నుకు బదులు పన్ను’ అని చెప్పింది మీరు విన్నారు గదా.</span>  <span class="verse" id="V39">39&#160;</span> <span class='wj'>కానీ నేను మీతో చెప్పేదేమిటంటే దుష్టుణ్ణి ఎదిరించవద్దు. ఎవరైనా నిన్ను కుడి చెంప మీద కొడితే అతన్ని మరొక చెంప మీద కూడా కొట్టనియ్యి.</span>  <span class="verse" id="V40">40&#160;</span> <span class='wj'>ఎవరైనా నీ అంగీ విషయం వివాదం పెట్టుకుని దాన్ని లాక్కుంటే అతనికి నీ పైచొక్కా కూడా ఇచ్చివెయ్యి.</span>  <span class="verse" id="V41">41&#160;</span> <span class='wj'>ఎవరైనా ఒక మైలు దూరం రమ్మని నిన్ను బలవంతం చేస్తే అతనితో రెండు మైళ్ళు వెళ్ళు.</span>  <span class="verse" id="V42">42&#160;</span> <span class='wj'>నిన్ను అడిగిన వాడికి ఇవ్వు. నిన్ను అప్పు అడగాలనుకొనే వాడికి నీ ముఖం చాటు చేయవద్దు.</span> </div><div class='s'>ధర్మశాస్త్రానికి మించిన నీతి </div><div class='p'> <span class="verse" id="V43">43&#160;</span> <span class='wj'>“ ‘నీ పొరుగువాణ్ణి ప్రేమించి, నీ శత్రువును ద్వేషించు’ అని చెప్పింది మీరు విన్నారు గదా.</span>  <span class="verse" id="V44">44&#160;</span> <span class='wj'>నేను మీతో చెప్పేదేమంటే, మీ శత్రువులను ప్రేమించండి. మిమ్మల్ని హింసించే వారి కోసం ప్రార్థించండి.</span>  <span class="verse" id="V45">45&#160;</span> <span class='wj'>ఆ విధంగా మీరు పరలోకంలో ఉన్న మీ తండ్రికి కుమారులవుతారు. ఎందుకంటే ఆయన చెడ్డవారిపైనా మంచివారిపైనా తన సూర్యుణ్ణి ఉదయింపజేసి, నీతిమంతులపైనా దుర్మార్గులపైనా వాన కురిపిస్తున్నాడు.</span> </div><div class='p'> <span class="verse" id="V46">46&#160;</span> <span class='wj'>మిమ్మల్ని ప్రేమించే వారినే ప్రేమిస్తే మీకు ఏం లాభం? పన్నులు వసూలు చేసేవారు కూడా అలాగే చేస్తారు గదా.</span>  <span class="verse" id="V47">47&#160;</span> <span class='wj'>మీరు మీ సోదరులనే గౌరవిస్తుంటే ఇతరులకంటే ఎక్కువేం చేస్తున్నారు? యూదేతరులూ అలాగే చేస్తున్నారు గదా.</span>  <span class="verse" id="V48">48&#160;</span> <span class='wj'>మీ పరలోకపు తండ్రి పరిపూర్ణుడు. అందుచేత మీరూ పరిపూర్ణులై ఉండండి.</span> </div><ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT04.htm'>&lt;</a></li>
<li><a href='MAT.htm'>5</a></li>
<li><a href='MAT06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
