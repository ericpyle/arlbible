<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 సంఖ్యాకాండం 33</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>సంఖ్యాకాండం</a></li>
<li><a href='NUM32.htm'>&lt;</a></li>
<li><a href='NUM.htm'>33</a></li>
<li><a href='NUM34.htm'>&gt;</a></li>
</ul>
<div class="main">
 
<div class='chapterlabel' id="V0"> 33</div><div class='s'>ఐగుప్తుదేశం నుండి మోయాబు వరకు ఇశ్రాయేలీయులు చేసిన ప్రయాణాలు </div><div class='p'> <span class="verse" id="V1">1&#160;</span>మోషే అహరోనుల నాయకత్వంలో తమ తమ సేనల ప్రకారం ఐగుప్తుదేశం నుండి ఇశ్రాయేలీయులు చేసిన ప్రయాణాలు.  <span class="verse" id="V2">2&#160;</span>యెహోవా ఆజ్ఞాపించిన ప్రకారం, మోషే వారు ప్రయాణించిన మార్గాల వివరాలను రాశాడు. ఇవి వారి ప్రయాణ మార్గాల వివరాలు.  <span class="verse" id="V3">3&#160;</span>మొదటి నెల 15 వ రోజున వారు రామెసేసు నుండి పస్కా పండగ మరునాడు ఇశ్రాయేలీయులు జయోత్సాహంతో బయలుదేరారు. అప్పుడు ఐగుప్తీయులు తమ మధ్య యెహోవా హతం చేసిన మొదటి సంతానాలను పాతిపెట్టుకుంటూ వారిని చూస్తూ ఉన్నారు.  <span class="verse" id="V4">4&#160;</span>ఆ విధంగా ఐగుప్తీయుల దేవుళ్ళకు యెహోవా తీర్పు తీర్చాడు. </div><div class='p'> <span class="verse" id="V5">5&#160;</span>ఇశ్రాయేలీయులు రామెసేసు నుండి సుక్కోతుకు వచ్చారు.  <span class="verse" id="V6">6&#160;</span>సుక్కోతు నుండి అడవి చివరిలో ఉన్న ఏతాముకు వచ్చారు.  <span class="verse" id="V7">7&#160;</span>ఏతాము నుండి బయల్సెఫోను ఎదుట ఉన్న పీహహీరోతు వైపు తిరిగి మిగ్దోలు దగ్గర ఆగారు.  <span class="verse" id="V8">8&#160;</span>పీహహీరోతు నుండి సముద్రం మధ్య నుండి అరణ్యంలోకి వెళ్ళి ఏతాము అరణ్యంలో మూడు రోజుల ప్రయాణం చేసి మారాకు వచ్చారు. మారా నుండి ఏలీముకు వచ్చారు.  <span class="verse" id="V9">9&#160;</span>ఏలీములో 12 నీటిబుగ్గలు, 70 ఈతచెట్లు ఉన్నాయి. వారక్కడ ఆగారు.  <span class="verse" id="V10">10&#160;</span>ఏలీము నుండి వారు ఎర్ర సముద్రం దగ్గరికి వచ్చారు.  <span class="verse" id="V11">11&#160;</span>అక్కడినుండి సీను అరణ్యంలో ఆగారు.  <span class="verse" id="V12">12&#160;</span>సీను అరణ్యం నుండి దోపకాకు వచ్చారు.  <span class="verse" id="V13">13&#160;</span>దోపకా నుండి ఆలూషుకు వచ్చారు.  <span class="verse" id="V14">14&#160;</span>ఆలూషు నుండి రెఫీదీముకు వచ్చారు. అక్కడ వారికి తాగడానికి నీళ్లు లేవు. </div><div class='p'> <span class="verse" id="V15">15&#160;</span>రెఫీదీము నుండి సీనాయి అరణ్యంలో ఆగారు.  <span class="verse" id="V16">16&#160;</span>అక్కడి నుండి కిబ్రోతు హత్తావాకు వచ్చారు.  <span class="verse" id="V17">17&#160;</span>కిబ్రోతు హత్తావా నుండి హజేరోతు వచ్చారు.  <span class="verse" id="V18">18&#160;</span>హజేరోతు నుండి రిత్మా వచ్చారు.  <span class="verse" id="V19">19&#160;</span>రిత్మా నుండి రిమ్మోను పారెసుకు వచ్చారు.  <span class="verse" id="V20">20&#160;</span>రిమ్మోను పారెసు నుండి లిబ్నాకు వచ్చారు.  <span class="verse" id="V21">21&#160;</span>లిబ్నాలో నుండి రీసాకు వచ్చారు.  <span class="verse" id="V22">22&#160;</span>రీసా నుండి కెహేలాతాకు వచ్చారు.  <span class="verse" id="V23">23&#160;</span>కెహేలాతా నుండి బయలుదేరి షాపెరు కొండ దగ్గర ఆగారు.  <span class="verse" id="V24">24&#160;</span>షాపెరు కొండ దగ్గర నుండి హరాదాకు వచ్చారు.  <span class="verse" id="V25">25&#160;</span>హరాదా నుండి మకెలోతుకు వచ్చారు.  <span class="verse" id="V26">26&#160;</span>మకెలోతు నుండి తాహతుకు వచ్చారు.  <span class="verse" id="V27">27&#160;</span>తాహతు నుండి తారహుకు వచ్చారు.  <span class="verse" id="V28">28&#160;</span>తారహు నుండి మిత్కాకు వచ్చారు.  <span class="verse" id="V29">29&#160;</span>మిత్కా నుండి హష్మోనాకు వచ్చారు.  <span class="verse" id="V30">30&#160;</span>హష్మోనా నుండి మొసేరోతుకు వచ్చారు.  <span class="verse" id="V31">31&#160;</span>మొసేరోతు నుండి బెనేయాకానుకు వచ్చారు.  <span class="verse" id="V32">32&#160;</span>బెనేయాకాను నుండి హోర్‌హగ్గిద్గాదుకు వచ్చారు.  <span class="verse" id="V33">33&#160;</span>హోర్‌హగ్గిద్గాదు నుండి యొత్బాతాకు వచ్చారు.  <span class="verse" id="V34">34&#160;</span>యొత్బాతా నుండి ఎబ్రోనాకు వచ్చారు.  <span class="verse" id="V35">35&#160;</span>ఎబ్రోనా నుండి ఎసోన్గెబెరుకు వచ్చారు.  <span class="verse" id="V36">36&#160;</span>ఎసోన్గెబెరు నుండి కాదేషు అని పిలిచే సీను అరణ్యానికి వచ్చారు.  <span class="verse" id="V37">37&#160;</span>కాదేషు నుండి ఎదోము దేశం అంచులో ఉన్న హోరు కొండ దగ్గర ఆగారు. </div><div class='p'> <span class="verse" id="V38">38&#160;</span>యెహోవా ఆజ్ఞ ప్రకారం యాజకుడు అహరోను హోరు కొండ ఎక్కి అక్కడ చనిపోయాడు. అది ఇశ్రాయేలీయులు ఐగుప్తు దేశం నుండి వచ్చిన 40 వ సంవత్సరం అయిదో నెల మొదటి రోజు.  <span class="verse" id="V39">39&#160;</span>అహరోను 123 సంవత్సరాల వయసులో హోరు కొండమీద చనిపోయాడు.  <span class="verse" id="V40">40&#160;</span>అప్పుడు కనాను దేశపు దక్షిణాన నివసించే అరాదు రాజైన కనానీయుడు ఇశ్రాయేలీయులు వచ్చిన సంగతి విన్నాడు. </div><div class='p'> <span class="verse" id="V41">41&#160;</span>వారు హోరు కొండ నుండి సల్మానాకు వచ్చారు.  <span class="verse" id="V42">42&#160;</span>సల్మానాలో నుండి పూనోనుకు వచ్చారు.  <span class="verse" id="V43">43&#160;</span>పూనోనులో నుండి ఓబోతుకు వచ్చారు.  <span class="verse" id="V44">44&#160;</span>ఓబోతు నుండి మోయాబు పొలిమేర దగ్గర ఉన్న ఈయ్యె అబారీముకు వచ్చారు.  <span class="verse" id="V45">45&#160;</span>ఈయ్యె అబారీము నుండి దీబోను గాదుకు వచ్చారు.  <span class="verse" id="V46">46&#160;</span>దీబోను గాదు నుండి అల్మోను దిబ్లాతాయిముకు వచ్చారు.  <span class="verse" id="V47">47&#160;</span>అల్మోను దిబ్లాతాయిము నుండి నెబో ఎదురుగా ఉన్న అబారీము కొండలకు వచ్చారు.  <span class="verse" id="V48">48&#160;</span>అబారీము కొండల నుండి యెరికో దగ్గర యొర్దానుకు దగ్గరగా ఉన్న మోయాబు మైదానాలకు వచ్చారు.  <span class="verse" id="V49">49&#160;</span>వారు మోయాబు మైదానాల్లో బెత్యేషీమోతు మొదలు ఆబేలు షిత్తీము వరకూ యొర్దాను దగ్గర విడిది చేశారు. </div><div class='p'> <span class="verse" id="V50">50&#160;</span>యెరికో దగ్గర, అంటే యొర్దానుకు పక్కనే ఉన్న మోయాబు మైదానాల్లో యెహోవా మోషేకు ఇలా ఆజ్ఞాపించాడు,  <span class="verse" id="V51">51&#160;</span>“నువ్వు ఇశ్రాయేలు ప్రజలతో ఇలా చెప్పు, ‘మీరు యొర్దానును దాటి కనాను దేశాన్ని చేరిన తరువాత  <span class="verse" id="V52">52&#160;</span>ఆ దేశ ప్రజలందరినీ మీ ఎదుట నుండి వెళ్లగొట్టి, వారి ప్రతిమలన్నిటినీ ధ్వంసం చేసి వారి పోత విగ్రహాలన్నిటిని పగలగొట్టి వారి ఉన్నత ప్రదేశాల్లో ఉన్న వారి పూజా స్థలాలను పాడుచేయాలి.  <span class="verse" id="V53">53&#160;</span>ఆ దేశాన్ని స్వాధీనం చేసుకుని దానిలో నివసించాలి. ఎందుకంటే ఆ దేశాన్ని మీకు వారసత్వంగా నేను మీ స్వాధీనం చేశాను. </div><div class='m'> <span class="verse" id="V54">54&#160;</span>మీరు మీ వంశాల ప్రకారం చీట్లు వేసి ఆ దేశాన్ని వారసత్వంగా పంచుకోవాలి. ఎక్కువ మందికి ఎక్కువ, తక్కువ మందికి తక్కువ వారసత్వం ఇవ్వాలి. చీటీ ప్రకారం ఎవరికి ఏ స్థలం వస్తుందో ఆ స్థలమే అతడు తీసుకోవాలి. మీ తండ్రుల గోత్రాల ప్రకారం మీరు వారసత్వం పొందాలి.  <span class="verse" id="V55">55&#160;</span>అయితే మీరు మీ ఎదుట నుండి ఆ దేశ ప్రజలను వెళ్లగొట్టకపోతే, మీరు ఎవరిని ఉండనిచ్చారో వారు మీ కళ్ళలో ముళ్ళుగా, మీ పక్కలో శూలాలుగా ఉండి, మీరు నివసించే ఆ దేశంలో వారు మిమ్మల్ని బాధలకు గురిచేస్తారు.  <span class="verse" id="V56">56&#160;</span>అంతేగాక నేను వారికి ఏం చేయాలనుకున్నానో దానినే మీకు కూడా చేస్తాను.’ ” </div><ul class='tnav'>
<li><a href='index.htm'>సంఖ్యాకాండం</a></li>
<li><a href='NUM32.htm'>&lt;</a></li>
<li><a href='NUM.htm'>33</a></li>
<li><a href='NUM34.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
