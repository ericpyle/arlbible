<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 73</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA072.htm'>&lt;</a></li>
<li><a href='PSA.htm'>73</a></li>
<li><a href='PSA074.htm'>&gt;</a></li>
</ul>
<div class="main">
 
<div class='ms'>తృతీయ పరిచ్ఛేదము </div><div class='chapterlabel' id="V0"> 73</div><div class='d'>ఆసాపు కీర్తన </div><div class='q'> <span class="verse" id="V1">1&#160;</span>ఇశ్రాయేలు పట్ల, శుద్ధహృదయం గలవారి పట్ల దేవుడు నిజంగా దయ గలవాడు. </div><div class='q'> <span class="verse" id="V2">2&#160;</span>నా పాదాలు కొద్దిలో జారిపోయేవి. నా అడుగులు దాదాపుగా జారి పోయాయి. </div><div class='q'> <span class="verse" id="V3">3&#160;</span>భక్తిహీనులు క్షేమంగా ఉండడం చూసి వారి గర్వాన్ని చూసి నేను అసూయపడ్డాను. </div><div class='q'> <span class="verse" id="V4">4&#160;</span>మరణ సమయంలో కూడా వారికి యాతన అనిపించదు. వారు పుష్టిగా ఉన్నారు. </div><div class='q'> <span class="verse" id="V5">5&#160;</span>ఇతరులకు కలిగే ఇబ్బందులు వారికి కలగవు. ఇతరులకు వచ్చే విపత్తులు వారికి రావు. </div><div class='q'> <span class="verse" id="V6">6&#160;</span>కాబట్టి గర్వం వారి మెడ చుట్టూ కంఠహారం లాగా ఉంది. దుర్మార్గతను వారు వస్త్రంలాగా ధరిస్తారు. </div><div class='q'> <span class="verse" id="V7">7&#160;</span>వారి కళ్ళు కొవ్వు పట్టి ఉబ్బి ఉన్నాయి. దురాలోచనలు వారి హృదయంలోనుండి బయటికి వస్తున్నాయి. </div><div class='q'> <span class="verse" id="V8">8&#160;</span>వారు ఎగతాళి చేస్తారు. పొగరుబోతు మాటలు పలుకుతారు. గర్వంగా గొప్పలు చెప్పుకుంటారు. </div><div class='q'> <span class="verse" id="V9">9&#160;</span>వారి మాటలు దేవునికి వ్యతిరేకంగా ఉంటాయి. వారి నాలుకతో భూమి అంతటినీ చుట్టి వస్తారు. </div><div class='q'> <span class="verse" id="V10">10&#160;</span>కాబట్టి దేవుని ప్రజలు వారి పక్షం చేరతారు. వారి మాటలను మంచినీళ్ళు తాగినట్టు తాగుతారు. </div><div class='q'> <span class="verse" id="V11">11&#160;</span>దేవునికి ఎలా తెలుస్తుంది? ఇక్కడ ఏమి జరుగుతూ ఉందో ఆయనకి అవగాహన ఉందా? అని వారనుకుంటారు. </div><div class='q'> <span class="verse" id="V12">12&#160;</span>గమనించండి. వారు దుర్మార్గులు. మరింత డబ్బు సంపాదిస్తూ విచ్చలవిడిగా ఉంటారు. </div><div class='q'> <span class="verse" id="V13">13&#160;</span>నా హృదయాన్ని పవిత్రంగా ఉంచుకోవడం వ్యర్థమే. నా చేతులు కడుక్కుని నిర్దోషంగా ఉండడం వ్యర్థమే. </div><div class='q'> <span class="verse" id="V14">14&#160;</span>రోజంతా నాకు బాధ కలుగుతూ ఉంది. ప్రతి ఉదయం నేను శిక్షకు గురవుతున్నాను. </div><div class='q'> <span class="verse" id="V15">15&#160;</span>ఇలాటి మాటలు నేను చెబుతాను అని నేను అన్నట్టయితే నేను ఈ తరంలోని నీ పిల్లలను మోసం చేసినట్టే. </div><div class='q'> <span class="verse" id="V16">16&#160;</span>అయినా దీన్ని గురించి ఆలోచించినప్పుడు అది నాకు చాలా కష్టసాధ్యం అనిపించింది. </div><div class='q'> <span class="verse" id="V17">17&#160;</span>నేను దేవుని పరిశుద్ధ స్థలంలోకి వెళ్లి ధ్యానించినప్పుడు వారి గతి ఏమిటో గ్రహించ గలిగాను. </div><div class='q'> <span class="verse" id="V18">18&#160;</span>నువ్వు వారిని కాలుజారే స్థలంలో ఉంచావు. నువ్వు వారిని పడదోసినప్పుడు వారు నశిస్తారు. </div><div class='q'> <span class="verse" id="V19">19&#160;</span>ఒక్క క్షణంలో వారు అంతమైపోతారు. విపరీతమైన భయంతో నశించిపోతారు. </div><div class='q'> <span class="verse" id="V20">20&#160;</span>నిద్ర మేలుకుని తన కల మరచిపోయినట్టు ప్రభూ, నువ్వు మేలుకుని వారి ఉనికి లేకుండా చేస్తావు. </div><div class='q'> <span class="verse" id="V21">21&#160;</span>నా హృదయంలో దుఃఖం ఉంది. నా అంతరంగంలో నేను గాయపడ్డాను. </div><div class='q'> <span class="verse" id="V22">22&#160;</span>అప్పుడు నేను తెలివి తక్కువగా ఆలోచించాను. నీ సన్నిధిలో మృగం వంటి వాడుగా ఉన్నాను. </div><div class='q'> <span class="verse" id="V23">23&#160;</span>అయినా నేను నిరంతరం నీతో ఉన్నాను. నువ్వు నా కుడిచెయ్యి పట్టుకుని ఉన్నావు. </div><div class='q'> <span class="verse" id="V24">24&#160;</span>నీ సలహాలతో నన్ను నడిపిస్తావు. తరువాత నన్ను మహిమలో చేర్చుకుంటావు. </div><div class='q'> <span class="verse" id="V25">25&#160;</span>పరలోకంలో నువ్వు తప్ప నాకెవరున్నారు? నువ్వు నాకుండగా ఈ లోకంలో నాకింకేమీ అక్కరలేదు. </div><div class='q'> <span class="verse" id="V26">26&#160;</span>నా శరీరం, నా హృదయం క్షీణించిపోయినా దేవుడు ఎప్పుడూ నా హృదయానికి బలమైన దుర్గంగా ఉన్నాడు. </div><div class='q'> <span class="verse" id="V27">27&#160;</span>నీకు దూరంగా జరిగేవారు నశించిపోతారు. నీకు అపనమ్మకంగా ఉన్నవారందరినీ నువ్వు నాశనం చేస్తావు. </div><div class='q'> <span class="verse" id="V28">28&#160;</span>నాకు మాత్రం కావలసింది దేవునికి దగ్గరగా ఉండడమే. యెహోవాను నా ఆశ్రయంగా చేసుకున్నాను. నీ కార్యాలన్నిటినీ నేను ప్రచారం చేస్తాను. </div><ul class='tnav'>
<li><a href='index.htm'>కీర్తనలు</a></li>
<li><a href='PSA072.htm'>&lt;</a></li>
<li><a href='PSA.htm'>73</a></li>
<li><a href='PSA074.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
