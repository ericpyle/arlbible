<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 57</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA56.htm'>&lt;</a></li>
<li><a href='ISA.htm'>57</a></li>
<li><a href='ISA58.htm'>&gt;</a></li>
</ul>
<div class="main">
 
<div class='chapterlabel' id="V0"> 57</div><div class='q'> <span class="verse" id="V1">1&#160;</span>నీతిమంతులు చనిపోతున్నారు గానీ ఎవరూ పట్టించుకోవడంలేదు. </div><div class='q'>నిబంధన ప్రజలు చనిపోతున్నారు గానీ ఎవరికీ అర్థం కావడం లేదు. </div><div class='q'>కీడు చూడకుండా నీతిమంతులను తీసివేయడం జరుగుతూ ఉంది. </div><div class='q'> <span class="verse" id="V2">2&#160;</span>అతడు విశ్రాంతిలో ప్రవేశిస్తున్నాడు. </div><div class='q'>యథార్ధంగా ప్రవర్తించేవారు తమ పడకల మీద విశ్రాంతి తీసుకుంటారు. </div><div class='q'> <span class="verse" id="V3">3&#160;</span>మంత్రకత్తె కొడుకులారా, వ్యభిచార సంతానమా, వేశ్యాసంతానమా, మీరిక్కడికి రండి! </div><div class='q'> <span class="verse" id="V4">4&#160;</span>మీరెవర్ని ఎగతాళి చేస్తున్నారు? </div><div class='q'>ఎవర్ని చూసి నోరు తెరచి నాలుక చాస్తున్నారు? </div><div class='q'>మీరు తిరుగుబాటు చేసేవారూ మోసగాళ్ళూ కారా? </div><div class='q'> <span class="verse" id="V5">5&#160;</span>సింధూర వృక్షాల కింద, పచ్చని ప్రతి చెట్టు కింద, కామంతో రగిలిపోయే మీరు, </div><div class='q'>లోయల్లో రాతిసందుల కింద, మీరు మీ పిల్లలను చంపుతున్నారు. </div><div class='q'> <span class="verse" id="V6">6&#160;</span>లోయలోని రాళ్ళే మీ భాగం. అవే మీ వంతు. </div><div class='q'>వాటికే పానార్పణ పోస్తున్నారు. వాటికే నైవేద్యం అర్పిస్తున్నారు. వీటిలో నేను ఆనందించాలా? </div><div class='q'> <span class="verse" id="V7">7&#160;</span>ఉన్నత పర్వతం మీద నీ పరుపు వేసుకున్నావు. </div><div class='q'>బలులు అర్పించడానికి నువ్వు అక్కడికే ఎక్కి పోయావు. </div><div class='q'> <span class="verse" id="V8">8&#160;</span>తలుపు వెనుక ద్వారబంధాల వెనుక నీ గుర్తులు ఉంచావు. </div><div class='q'>నన్ను వదిలిపెట్టి బట్టలు ఊడదీసి మంచమెక్కావు. నీ పరుపు వెడల్పు చేసుకున్నావు. </div><div class='q'>నువ్వు వాళ్ళతో నిబంధన చేసుకున్నావు. వాళ్ళ మంచాలంటే నీకిష్టం. నువ్వు వాళ్ళ మానం చూశావు. </div><div class='q'> <span class="verse" id="V9">9&#160;</span>నువ్వు నూనె తీసుకుని రాజు దగ్గరికి వెళ్లావు. ఎన్నో పరిమళ ద్రవ్యాలను తీసుకెళ్ళావు. </div><div class='q'>నీ రాయబారులను దూరప్రాంతాలకు పంపుతావు. పాతాళానికి దిగిపోయావు. </div><div class='q'> <span class="verse" id="V10">10&#160;</span>నీ దూర ప్రయాణాలతో నువ్వు అలసిపోయావు. అయితే “అది వ్యర్ధం” అని ఎన్నడూ అనలేదు. </div><div class='q'>నువ్వు నీ చేతుల్లో బలం తెచ్చుకున్నావు. కాబట్టి నువ్వు నీరసించిపోలేదు. </div><div class='q'> <span class="verse" id="V11">11&#160;</span>ఎవరికి జడిసి, భయపడి అంత మోసం చేశావు? </div><div class='q'>నా గురించి ఆలోచించలేదు, నన్ను జ్ఞాపకం చేసుకోలేదు. </div><div class='q'>చాలా కాలం నేను మౌనంగా లేను గదా! అయితే నువ్వు నన్నంతగా పట్టించుకోలేదు. </div><div class='q'> <span class="verse" id="V12">12&#160;</span>నీ నీతి ఎలాంటిదో నేనే వెల్లడిచేస్తాను. </div><div class='q'>వాటివలన నీకేమీ ప్రయోజనం ఉండదు. </div><div class='q'> <span class="verse" id="V13">13&#160;</span>నువ్వు కేకలు పెట్టేటప్పుడు నీ విగ్రహాల గుంపు నిన్ను తప్పించాలి! </div><div class='q'>వాటన్నిటినీ గాలి ఎగరగొట్టేస్తుంది. ఊపిరితో అవన్నీ కొట్టుకుపోతాయి. </div><div class='q'>అయితే నన్ను నమ్ముకునేవారు దేశాన్ని స్వతంత్రించుకుంటారు. నా పరిశుద్ధ పర్వతాన్ని స్వాధీనం చేసుకుంటారు. </div><div class='s'>సాత్వికులకు ఆదరణ </div><div class='q'> <span class="verse" id="V14">14&#160;</span>ఆయన ఇలా అంటాడు. “కట్టండి, కట్టండి! దారి సిద్ధం చేయండి! </div><div class='q'>నా ప్రజల దారిలో అడ్డంగా ఉన్న వాటిని తీసేయండి.” </div><div class='q'> <span class="verse" id="V15">15&#160;</span>ఎందుకంటే, మహా ఘనుడు, మహోన్నతుడు, పరిశుద్ధుడు, నిత్యనివాసి అయినవాడు ఇలా చెబుతున్నాడు. “నేను మహోన్నతమైన పరిశుద్ధ స్థలంలో నివసిస్తూ ఉన్నాను. అయినా, వినయంగల వారితో నలిగిన వారితో కూడా ఉంటాను. వినయం గలవారి ప్రాణాన్ని సేదదీర్చడానికీ నలిగినవారి ప్రాణాన్ని తెప్పరిల్లజేయడానికీ నేనున్నాను. </div><div class='q'> <span class="verse" id="V16">16&#160;</span>నేను ఎల్లప్పుడూ నిందించను. ఎప్పుడూ కోపంగా ఉండను. అలా ఉంటే మనిషి ఆత్మ నీరసించి పోతుంది. నేను సృష్టించిన మనుషులు నీరసించి పోతారు. </div><div class='q'> <span class="verse" id="V17">17&#160;</span>అక్రమంగా సంపాదించిన అతని పాపాన్ని బట్టి నేను కోపపడి అతన్ని శిక్షించాను. </div><div class='q'>నా ముఖాన్ని కోపంతో చాటు చేశాను. అయితే అతడు తనకిష్టమైన దారిలోకి తిరిగి వెళ్ళిపోయాడు. </div><div class='q'> <span class="verse" id="V18">18&#160;</span>నేనతని ప్రవర్తన చూశాను కానీ అతన్ని బాగుచేస్తాను. </div><div class='q'>అతనికి దారి చూపుతాను. అతన్నీ అతని కోసం దుఃఖించే వారినీ ఓదారుస్తాను. </div><div class='q'> <span class="verse" id="V19">19&#160;</span>వారికి కృతజ్ఞతాపూర్వకమైన పెదాలు ఇస్తాను. దూరంగా ఉన్నవారికీ దగ్గరగా ఉన్నవారికీ శాంతి సమాధానాలుంటాయి” అని యెహోవా చెబుతున్నాడు. “నేనే వారిని బాగుచేస్తాను” </div><div class='q'> <span class="verse" id="V20">20&#160;</span>అయితే దుర్మార్గులు అటూ ఇటూ కొట్టుకునే సముద్రం లాంటి వారు. </div><div class='q'>దాని నీళ్ళు, బురద పైకి తెస్తూ ఉంటుంది. </div><div class='q'> <span class="verse" id="V21">21&#160;</span>“దుర్మార్గులకు ప్రశాంతత ఉండదు” అని దేవుడు చెబుతున్నాడు. </div><ul class='tnav'>
<li><a href='index.htm'>యెషయా</a></li>
<li><a href='ISA56.htm'>&lt;</a></li>
<li><a href='ISA.htm'>57</a></li>
<li><a href='ISA58.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
