<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 సామెతలు 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>సామెతలు</a></li>
<li><a href='PSA150.htm'>&lt;</a></li>
<li><a href='PRO.htm'>1</a></li>
<li><a href='PRO02.htm'>&gt;</a></li>
</ul>
<div class="main">
<div class='mt'>సామెతలు </div><div class='is'>గ్రంథకర్త </div><div class='ip'>సామెతలు ప్రధాన రచయిత సొలొమోను. సొలొమోను పేరు 1:1; 10:1; 25:1 లో కనిపిస్తున్నది. ఇతర రచయితలు జ్ఞానులు అనే వర్గానికి చెందిన వివిధ వ్యక్తులు, అగూరు, లెమూయేలు రాజు. బైబిలు ఇతర గ్రంథాల వలె సామెతలు కూడా దేవుని రక్షణ ప్రణాళికను సూచిస్తున్నది. అయితే కొంత అస్పష్టంగా ఈ గ్రంథం ఇశ్రాయేలీయిలకు సరియైన జీవిత విధానం, దేవుని మార్గం అనుసరించవలసిందని సూచిస్తున్నది. సొలొమోను తన జీవిత కాలమంతా గడిచిన విజ్ఞానాన్ని గ్రంథస్థం చెయ్యమని దేవుడు అతణ్ణి ప్రేరేపించి ఉండవచ్చు. </div><div class='is'>రచనా కాలం, ప్రదేశం </div><div class='ip'>సుమారు క్రీ. పూ. 971 - 931 </div><div class='ip'>సొలొమోను పరిపాలన కాలంలో గ్రంథ రచన జరిగింది. ఈ సామెతలు అనేక వేల సంత్సరాల వాటివి. అయితే దైవజ్ఞానం ఏ కాలంలోనైనా ఏ సంసృతిలోనైనా వర్తిస్తుంది. </div><div class='is'>స్వీకర్త </div><div class='ip'>సామెతలు గ్రంథం అనేక వర్గాల కోసం రాసినది. ఇది పిల్లల విషయంలో తల్లిదండ్రులకు సలహాలు ఇస్తుంది. జ్ఞానాన్ని అన్వేషించే యువతీయువకులకు ఇది అక్కరకు వస్తుంది. భక్తిగా ఉండగోరే నేటి బైబిలు పాఠకులకు ఇందులో ఆచరణాత్మకమైన సలహాలు ఉన్నాయి. </div><div class='is'>ప్రయోజనం </div><div class='ip'>సామెతలు గ్రంథంలో సొలొమోను సాధారణ, దైనందిన పరిస్దితుల్లోను, ఉన్నత జ్ఞాన సంబంధిత విషయాల్లోనూ దేవుని మనస్సును వెల్లడించాడు. సోలొమోను రాజు ఏ అంశాన్నీ ఉపేక్షించలేదు. వ్యక్తిగత ప్రవర్తన, లైంగిక సంబధాలు, వ్యాపారం, సంపద, దానధర్మాలు, ఆశయాలు, క్రమశిక్షణ, అప్పులు, పిల్లలను పెంచడం, వ్యకిత్వం, మద్యపానం, రాజకీయాలు, పగ, దైవ భక్తి మొదలైన అనేక అంశాలు ఈ జ్ఞాన వాక్కుల సంకలనంలో చోటు చేసుకున్నాయి. </div><div class='is'>ముఖ్యాంశం </div><div class='ip'>జ్ఞానం </div><div class='iot'>విభాగాలు </div><div class='io'>1. జ్ఞానం యొక్క ఉత్తమాంశాలు — 1:1-9:18 </div><div class='io'>2. సోలొమోను సామెతలు (అధ్యా. — 10:1-22:16) </div><div class='io'>3. జ్ఞానులు ఉవాచలు — 22:17-29:27 </div><div class='io'>4. అగూరు మాటలు — 30:1-33 </div><div class='io'>5. లెమూయేలు వాక్కులు — 31:1-31  
</div><div class='chapterlabel' id="V0"> 1</div><div class='s'>ఉద్దేశం, నేపథ్యం </div><div class='p'> <span class="verse" id="V1">1&#160;</span>దావీదు కుమారుడు, ఇశ్రాయేలు రాజు అయిన సొలొమోను సామెతలు. </div><div class='p'> <span class="verse" id="V2">2&#160;</span>జ్ఞానం, ఉపదేశం నేర్చుకోవడానికీ, వివేకం, జ్ఞానవాక్కులు బోధించడానికీ,  <span class="verse" id="V3">3&#160;</span>నీతి, న్యాయం, యథార్థతల ప్రకారం నడుచుకుంటూ దిద్దుబాటు చేసుకోవడానికి,  <span class="verse" id="V4">4&#160;</span>ఉపదేశం పొందని వారికి వివేకం ఇవ్వడానికి, యువతకు తెలివి, విచక్షణ కలిగేలా చేయడానికి ఉపకరిస్తాయి. </div><div class='p'> <span class="verse" id="V5">5&#160;</span>తెలివి గలవాడు ఈ సామెతలు విని తన జ్ఞానం వృద్ధి చేసుకుంటాడు. వివేకం గలవాడు విని నీతి సూత్రాలు అలవర్చుకుంటాడు. </div><div class='p'> <span class="verse" id="V6">6&#160;</span>వీటి మూలంగా సామెతలు, ఉపమానాలు, జ్ఞానుల మాటలు, వారు చెప్పిన నిగూఢ సత్యాలు ప్రజలు గ్రహిస్తారు. </div><div class='p'> <span class="verse" id="V7">7&#160;</span>యెహోవాపట్ల భయభక్తులు కలిగి ఉండడం తెలివికి మూలకారణం. మూర్ఖప్రజలు జ్ఞానాన్ని, నీతి వాక్యాలను వ్యతిరేకిస్తారు. </div><div class='s'>దుర్మార్గులకు దూరంగా ఉండాలని హెచ్చరికలు </div><div class='p'> <span class="verse" id="V8">8&#160;</span>కుమారా, నీ తండ్రి చెప్పే సద్బోధ విను. నీ తల్లి చెప్పే మాటలు నిర్ల్యక్ష్యం చెయ్యకు. </div><div class='p'> <span class="verse" id="V9">9&#160;</span>అవి నీ తలపై అందమైన పుష్ప కిరీటంలా ఉంటాయి. నీ మెడలో హారాలుగా నిలబడతాయి. </div><div class='p'> <span class="verse" id="V10">10&#160;</span>కుమారా, దుష్టులు నిన్ను ప్రేరేపిస్తే అంగీకరించవద్దు. </div><div class='p'> <span class="verse" id="V11">11&#160;</span>దుష్టులు నీతో “మాతో చేతులు కలుపు. ఎవరినైనా చంపడానికి కాపు కాద్దాం. అమాయకుడైన ఒకణ్ణి పట్టుకుందాం. </div><div class='p'> <span class="verse" id="V12">12&#160;</span>ఆరోగ్య వంతుణ్ణి పాతాళం అకస్మాత్తుగా తీసేసుకున్నట్టు వారిని సజీవంగా మింగేద్దాం. సమాధిలోకి దిగే వారిలా వారిని చేసేద్దాం. </div><div class='p'> <span class="verse" id="V13">13&#160;</span>దోచుకున్న సొమ్ముతో మన ఇల్లు నింపుకుందాం, రకరకాల విలువైన వస్తువులు మనకు దొరుకుతాయి. </div><div class='p'> <span class="verse" id="V14">14&#160;</span>నువ్వు మాతో కలసి ఉండు, మనమంతా ఒకే చోట సొమ్ము దాచుకుందాం” అని నీతో చెబితే వాళ్ళ మాటలు లక్ష్యపెట్టవద్దు. </div><div class='p'> <span class="verse" id="V15">15&#160;</span>కుమారా, నువ్వు వాళ్ళు నడిచే దారిలో వెళ్ళ వద్దు. వాళ్ళ ఆలోచన ప్రకారం చేయకుండేలా నీ పాదాలు అదుపులో ఉంచుకో. </div><div class='p'> <span class="verse" id="V16">16&#160;</span>మనుషులను చంపడానికి వాళ్ళు తొందరపడుతూ ఉంటారు. హాని కలిగించడానికి ఆత్రుతగా ఎదురు చూస్తూ ఉంటారు. </div><div class='p'> <span class="verse" id="V17">17&#160;</span>ఒక పక్షి చూస్తూ ఉండగా దానికి వల వేయడం అనవసరం. </div><div class='p'> <span class="verse" id="V18">18&#160;</span>వాళ్ళు తమ స్వంత నాశనానికే మాటు వేస్తారు. తాము పట్టబడతామని దాక్కుని ఉంటారు. </div><div class='p'> <span class="verse" id="V19">19&#160;</span>అక్రమ ఆర్జన ఆశించే వాళ్లకు ఇదే గతి పడుతుంది. ఆ మార్గంలో నడిచే వాళ్ళ ప్రాణాలు అదే తీస్తుంది. </div><div class='s'>జ్ఞానం తిరస్కరించడం వల్ల ఫలితం </div><div class='p'> <span class="verse" id="V20">20&#160;</span>జ్ఞానం వీధుల్లో కేకలు వేస్తూ ఉంది. వీధుల వెంబడి బిగ్గరగా మాట్లాడుతూ ఉంది. </div><div class='p'> <span class="verse" id="V21">21&#160;</span>జ్ఞానం సందడిగా ఉన్న ప్రాంతాల్లో ప్రకటన చేస్తూ ఉంది. పట్టణ ప్రధాన ప్రవేశాల్లో ప్రచారం చేస్తూ ఇలా తెలియజేస్తూ ఉంది. </div><div class='p'> <span class="verse" id="V22">22&#160;</span>“జ్ఞాన హీనులారా, జ్ఞానం తెచ్చుకోకుండా ఎంతకాలం ఉండాలని కోరుకుంటారు? అపహాసకులారా, మీరు ఎగతాళి చేస్తూ ఎన్నేళ్ళు ఆనందంగా కాలం గడుపుతారు? బుద్ధిహీనులారా, మీరు ఎంతకాలం జ్ఞానాన్ని అసహ్యించుకుంటారు? </div><div class='p'> <span class="verse" id="V23">23&#160;</span>నా గద్దింపు మాటలు వినండి. నా వైపు తిరగండి. నా ఆత్మను మీ మీద కుమ్మరిస్తాను. మంచి సంగతులు మీకు తెలియజేస్తాను. </div><div class='p'> <span class="verse" id="V24">24&#160;</span>నేను పిలిచినప్పుడు నా మాట మీరు వినలేదు. నా చెయ్యి చాపినప్పుడు ఎవ్వరూ అందుకోలేదు. </div><div class='p'> <span class="verse" id="V25">25&#160;</span>నేను మిమ్మల్ని గద్దించి మంచి మాటలు బోధించినప్పుడు నా మాటలు లక్ష్యపెట్టలేదు, లోబడలేదు. </div><div class='p'> <span class="verse" id="V26">26&#160;</span>కాబట్టి మీకు అపాయం కలిగినప్పుడు నేను నవ్వుతాను. మీరు భయంతో వణుకుతున్నప్పుడు నేను మిమ్మల్ని ఎగతాళి చేస్తాను. </div><div class='p'> <span class="verse" id="V27">27&#160;</span>తుఫాను వచ్చినట్టు మీకు భయం కలుగుతుంది, సుడిగాలి రేగినట్టు ప్రమాదం వచ్చి పడుతుంది. మీకు కష్ట సమయాలు, దుఃఖ సమయాలు సంభవిస్తాయి. అప్పుడు నేను మిమ్మల్ని నవ్వుల పాలు చేస్తాను. </div><div class='p'> <span class="verse" id="V28">28&#160;</span>అప్పుడు వాళ్ళు నా కోసం మొరపెడతారు, కానీ నేను ఎలాంటి జవాబూ ఇవ్వను. నా కోసం ఆసక్తిగా వెతుకుతారు కానీ నేను వాళ్లకు కనబడను. </div><div class='p'> <span class="verse" id="V29">29&#160;</span>జ్ఞానం అంటే వాళ్లకు అసహ్యం వేస్తుంది. యెహోవా పట్ల భయభక్తులు కలిగి జీవించడం వాళ్లకు ఇష్టం లేకుండా పోయింది. </div><div class='p'> <span class="verse" id="V30">30&#160;</span>వాళ్ళు నేను చెప్పిన నా మంచి ఆలోచనలు అంగీకరించలేదు. నా మందలింపును నిర్లక్ష్యం చేశారు. </div><div class='p'> <span class="verse" id="V31">31&#160;</span>కాబట్టి వారు తమ ప్రవర్తనకు తగిన ప్రతిఫలం అనుభవిస్తారు. విరక్తి కలిగే దాకా తమ స్వంత ఆలోచనలు అనుసరిస్తారు. </div><div class='p'> <span class="verse" id="V32">32&#160;</span>ఉపదేశం పొందని వారు దేవుణ్ణి తిరస్కరించి నాశనమవుతారు. మూర్ఖుల నిర్లక్ష్యం వారిని నిర్మూలం చేస్తుంది. </div><div class='p'> <span class="verse" id="V33">33&#160;</span>నా ఉపదేశం విని దాని ప్రకారం నడుచుకునేవాడు సురక్షితంగా నివసిస్తాడు. కీడు కలుగుతుందన్న భయం లేకుండా ప్రశాంతంగా ఉంటాడు.” </div><ul class='tnav'>
<li><a href='index.htm'>సామెతలు</a></li>
<li><a href='PSA150.htm'>&lt;</a></li>
<li><a href='PRO.htm'>1</a></li>
<li><a href='PRO02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
