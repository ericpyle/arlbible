<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='DAN12.htm'>&lt;</a></li>
<li><a href='HOS.htm'>1</a></li>
<li><a href='HOS02.htm'>&gt;</a></li>
</ul>
<div class="main">
<div class='mt'>హోషేయ </div><div class='is'>గ్రంథకర్త </div><div class='ip'>హోషేయ గ్రంథంలోని అనేక సందేశాలను పలికినది హోషేయ ప్రవక్త. వాటిని అతడే స్వయంగా రాశాడో లేదో తేలియదు. హోషేయ దేవుని పక్షంగా మాట్లాడాడని నమ్మిన అతని అనుచరులు బహుశా అతని ప్రవచనాలను గ్రంథస్దం చేసి ఉండవచ్చు. ఈ ప్రవక్త పేరుకు అర్ధం “రక్షణ.” మరి ఏ ఇతర ప్రవక్త కంటే కూడా హోషేయ తన ప్రవచనాలను తన వ్యక్తిగత జీవితంతో అను సంధానించాడు. తనకు నమ్మక ద్రోహం చేస్తుందని ముందుగానే ఎరిగి, అతడు ఒక స్త్రీని పెళ్ళి చేయసుకోవడం ద్వారా, ఇశ్రాయేలు మీద తీర్పులు వినిపించే పేర్లు తన పిల్లలకు పెట్టడం ద్వారా అతని ప్రవచన పరిచర్య అతని కుటుంబం లో నుంచే బయలు వెళ్ళింది. </div><div class='is'>రచనా కాలం, ప్రదేశం </div><div class='ip'>సుమారు క్రీ. పూ. 755 - 725 </div><div class='ip'>యెషయా సందేశాలను సేకరించి, ఎడిట్ చేసి, ప్రతులు ఎత్తిరాశారు. ఈ తతంగమంతా ఎప్పటికి పూర్తి అయిందో మనకు తెలియదు. అయితే యెరుషలేము వినాశానానికి ముందు ఇది పూర్తి అయిందన్నది మాత్రం స్పష్టం. </div><div class='is'>స్వీకర్త </div><div class='ip'>హోషేయ మౌఖిక సందేశాత్మక హెచ్చరికలు, పశ్చాతాపానికి పిలుపుగా, పూర్వ క్షేమస్ధితి కలుగుతుందనే వాగ్దానంగా రాసి పెట్టడం జరిగింది. </div><div class='is'>ప్రయోజనం </div><div class='ip'>దేవుడు నమ్మకత్వాన్ని కోరుతున్నాడని ఇశ్రాయేలీయిలకు, మనకు కూడా గుర్తు చేయడానికి హోషేయ ఈ గ్రంథం రాశాడు. యోహోవాయే ఏకైక నిజ దేవుడు. నిర్ద్వంద్వమైన స్వామిభక్తి ఆయన కోరుతున్నాడుట. పాపం తీర్పును కొనితెస్తుంది. అలా కాకుంటే బాధాకరమైన పరిణామాలు, శత్రుదాడి, బానిసత్వం తప్పవు. నమ్మకంగా ఉంటామని శుష్కప్రియాలు పలికి, ఆ మాటలు మీరుతూ ఉండే మనుషుల్లాంటివాడు కాదు దేవుడు. ఇశ్రాయేలు నమ్మక ద్రోహం చేసినప్పటికీ దేవుడు వారిని ప్రేమిస్తూనే ఉంటాడు. వారికి పూర్వక్షేమస్ధితి కలిగే మార్గం ఎర్పరుస్తూ ఉంటాడు. హోషేయ, గోమెరుల సంకేతరూపకమైన వివాహాల ద్వారా ఇశ్రాయేలు వంటి విగ్రహరాధక జాతి పట్ల దేవుని ప్రేమ, పాపం పట్ల తీర్పు, క్షమించే ప్రేమలను కనుపరిచే చక్కని ఉపమాలంకారంగా ఈ పుస్తకంలో రాసి ఉంది. </div><div class='is'>ముఖ్యాంశం </div><div class='ip'>నమ్మకద్రోహం </div><div class='iot'>విభాగాలు </div><div class='io'>1. హోషేయ కులట అయిన భార్య — 1:1-11 </div><div class='io'>2. ఇశ్రాయేలు పట్ల దేవుని తీర్పులు, కక్షలు — 2:1-23 </div><div class='io'>3. దేవుడు తన ప్రజలను విమోచిస్తాడు — 3:1-5 </div><div class='io'>4. ఇశ్రాయేలు నమ్మకద్రోహం, శిక్ష — 4:1-10:15 </div><div class='io'>5. దేవుని ప్రేమ, ఇశ్రాయేలుకు పూర్వక్షేమస్ధితి కలిగించడం — 11:1-14:9  
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>ఉజ్జియా, యోతాము, ఆహాజు, హిజ్కియా అనే యూదా రాజులు, యెహోయాషు కుమారుడైన ఇశ్రాయేలు రాజు యరొబాము పరిపాలించిన దినాల్లో బెయేరి కుమారుడు హోషేయకు ప్రత్యక్షమైన యెహోవా వాక్కు. </div><div class='s'>1. హోషేయ భార్యబిడ్డలు </div><div class='p'> <span class="verse" id="V2">2&#160;</span>యెహోవా హోషేయతో మొదట మాట్లాడినప్పుడు ఇలా ఆజ్ఞాపించాడు. </div><div class='p'>“వెళ్ళి ఒక వేశ్యను నీకు భార్యగా తెచ్చుకో. </div><div class='p'>ఆమె వ్యభిచారం ఫలితంగా పుట్టిన సంతానాన్ని స్వీకరించు. </div><div class='p'>ఎందుకంటే దేశం నన్ను విడిచిపెట్టి నీచమైన వ్యభిచార కార్యాలు చేసింది.” </div><div class='p'> <span class="verse" id="V3">3&#160;</span>కాబట్టి హోషేయ వెళ్ళి దిబ్లయీము కూతురు గోమెరును పెళ్ళాడాడు. </div><div class='p'>ఆమె గర్భం ధరించి అతనికొక కొడుకుని కన్నది. </div><div class='p'> <span class="verse" id="V4">4&#160;</span>యెహోవా అతనికి ఇలా ఆజ్ఞాపించాడు. </div><div class='p'>“వీడికి ‘యెజ్రెయేల్<a href="#FN1" class="notemark">*<span class="popup"> యెజ్రెయేల్ దేవుడు చెదరకొట్టి వేస్తాడు</span></a>’ అని పేరు పెట్టు. </div><div class='p'>యెజ్రెయేలులో యెహూ వంశం వారు రక్తపాతం చేశారు. </div><div class='p'>దాన్ని బట్టి ఇక కొంతకాలానికి నేను వారిని శిక్షిస్తాను. </div><div class='p'>ఇశ్రాయేలువారికి రాజ్యం ఉండకుండాా తీసేస్తాను. </div><div class='p'> <span class="verse" id="V5">5&#160;</span>ఆ రోజుల్లో జరిగేది ఏమిటంటే, </div><div class='p'>నేను యెజ్రెయేలు లోయలో ఇశ్రాయేలు వారి విల్లును విరిచేస్తాను.” </div><div class='p'> <span class="verse" id="V6">6&#160;</span>గోమెరు మళ్లీ గర్భం ధరించి ఆడపిల్లను కన్నది. </div><div class='p'>యెహోవా అతనికి ఇలా చెప్పాడు. </div><div class='p'>“దీనికి ‘లో రూహామా<a href="#FN2" class="notemark">†<span class="popup"> లో రూహామా దయ పొందనిది</span></a>’ అని పేరు పెట్టు. </div><div class='p'>ఎందుకంటే ఇకపై నేను ఇశ్రాయేలును క్షమించడం కోసం వారిపై జాలి పడను. </div><div class='p'> <span class="verse" id="V7">7&#160;</span>అయితే యూదావారిపై జాలి చూపుతాను. </div><div class='p'>వారి దేవుడైన యెహోవా అనే నేనే వారిని రక్షిస్తాను. </div><div class='p'>విల్లు, ఖడ్గం, సమరం, గుర్రాలు, రౌతులు అనే వాటి వల్ల కాదు.” </div><div class='p'> <span class="verse" id="V8">8&#160;</span>లో రూహామా పాలు మానిన తరువాత ఆమె తల్లి గర్భం ధరించి మరొక కొడుకును కన్నది. </div><div class='p'> <span class="verse" id="V9">9&#160;</span>యెహోవా ఇలా చెప్పాడు. </div><div class='p'>“వీడికి ‘లో అమ్మీ<a href="#FN3" class="notemark">‡<span class="popup"> లో అమ్మీ నా జనం కానిది</span></a>’ అని పేరు పెట్టు. </div><div class='p'>ఎందుకంటే మీరు నా ప్రజలు కారు, </div><div class='p'>నేను మీకు దేవుణ్ణి కాను. </div><div class='p'> <span class="verse" id="V10">10&#160;</span>అయినప్పటికీ ఇశ్రాయేలీయుల జనసంఖ్య సముద్రతీరంలో ఇసుకంత విస్తారం అవుతుంది. </div><div class='p'>దాన్ని కొలవలేము, లెక్కబెట్టలేము. </div><div class='p'>ఎక్కడ ‘మీరు నా ప్రజలు కారు’ అని వారితో చెప్పానో, </div><div class='p'>అక్కడే ‘మీరు సజీవుడైన దేవుని ప్రజలు’ అని వారికి చెబుతారు. </div><div class='p'> <span class="verse" id="V11">11&#160;</span>యూదా, ఇశ్రాయేలు ఒక్క చోట సమకూడుతారు. </div><div class='p'>తమపై ఒకే నాయకుణ్ణి నియమించుకుంటారు. </div><div class='p'>ఆ దేశంలో నుండి బయలు దేరుతారు. </div><div class='p'>ఆ యెజ్రెయేలు దినం<a href="#FN4" class="notemark">§<span class="popup"> యెజ్రెయేలు దినం దేవుడు ఒకప్పుడు తన ప్రజల్ని శిక్షిస్తాడు</span></a> మహా ప్రభావ దినం.” </div><ul class='tnav'>
<li><a href='index.htm'>హోషేయ</a></li>
<li><a href='DAN12.htm'>&lt;</a></li>
<li><a href='HOS.htm'>1</a></li>
<li><a href='HOS02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V4">1:4</a>
 <span class="fq">యెజ్రెయేల్ </span><span class="ft">దేవుడు చెదరకొట్టి వేస్తాడు</span></p>
<p class="f" id="FN2"><span class="notemark">†</span><a class="notebackref" href="#V6">1:6</a>
 <span class="fq">లో రూహామా </span><span class="ft">దయ పొందనిది</span></p>
<p class="f" id="FN3"><span class="notemark">‡</span><a class="notebackref" href="#V9">1:9</a>
 <span class="fq">లో అమ్మీ </span><span class="ft">నా జనం కానిది</span></p>
<p class="f" id="FN4"><span class="notemark">§</span><a class="notebackref" href="#V11">1:11</a>
 <span class="fq">యెజ్రెయేలు దినం </span><span class="ft">దేవుడు ఒకప్పుడు తన ప్రజల్ని శిక్షిస్తాడు</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
