<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 9</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK08.htm'>&lt;</a></li>
<li><a href='LUK.htm'>9</a></li>
<li><a href='LUK10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>యేసు పన్నెండు మందిని రాజ్య ప్రకటనకు పంపించడం </div><div class='r'><a href='MAT10.htm#V1'>మత్తయి 10:1-42</a>; <a href='MRK06.htm#V1'>మార్కు 6:7-13</a> </div><div class='p'> <span class="verse" id="V1">1&#160;</span>ఆయన తన పన్నెండుగురు శిష్యులను పిలిచి వారికి దయ్యాలన్నిటి మీద శక్తినీ అధికారాన్నీ, రోగాలు నయం చేసే శక్తినీ ఇచ్చాడు.  <span class="verse" id="V2">2&#160;</span>దేవుని రాజ్యాన్ని ప్రకటించడానికీ రోగులను బాగు చేయడానికీ వారిని పంపాడు. </div><div class='p'> <span class="verse" id="V3">3&#160;</span>అప్పుడు ఆయన, <span class='wj'>“మీరు ప్రయాణం కోసం చేతికర్రను గానీ సంచిని గానీ రొట్టెను గానీ వెండిని గానీ ఇంకా దేనినైనా తీసుకు వెళ్ళవద్దు. రెండు అంగీలు దగ్గర ఉంచుకోవద్దు.</span>  <span class="verse" id="V4">4&#160;</span> <span class='wj'>మీరు ఏ ఇంట్లో ప్రవేశిస్తారో ఆ ఇంట్లోనే బస చేయండి. అక్కడ నుండే బయలుదేరండి.</span>  <span class="verse" id="V5">5&#160;</span> <span class='wj'>మిమ్మల్ని ఎవరైనా చేర్చుకోకపోతే ఆ ఊరిలో నుండి బయలుదేరేటప్పుడు వారిమీద సాక్ష్యంగా ఉండడానికి మీ కాలి దుమ్మును దులిపివేయండి”</span> అన్నాడు. </div><div class='p'> <span class="verse" id="V6">6&#160;</span>వారు బయలుదేరి అన్ని స్థలాల్లో సువార్త ప్రకటిస్తూ, రోగులను బాగు చేస్తూ గ్రామాల్లో పర్యటించారు.  <span class="verse" id="V7">7&#160;</span>జరుగుతున్నవన్నీ రాష్ట్రపాలకుడు హేరోదు విని కలవరపడ్డాడు. ఎందుకంటే ఆయన గురించి కొందరు ‘యోహాను చనిపోయి లేచాడు’ అనీ,  <span class="verse" id="V8">8&#160;</span>మరి కొందరు ‘ఏలీయా కనిపించాడు’ అనీ, ఇంకొంతమంది ‘పూర్వకాలంలో నివసించిన ప్రవక్త ఒకరు లేచాడు’ అనీ చెప్పుకుంటూ ఉన్నారు.  <span class="verse" id="V9">9&#160;</span>అప్పుడు హేరోదు ‘నేను యోహాను తల తీయించాను కదా. మరి ఎవరిని గురించి ఈ సంగతులు అంటున్నారో’ అనుకుని ఆయనను చూడాలనుకున్నాడు. </div><div class='s'>అపొస్తలుల అనుభవాలు, ఐదువేల మంది ఆకలి తీర్చడం </div><div class='r'><a href='MAT14.htm#V1'>మత్తయి 14:13-21</a>; <a href='MRK06.htm#V1'>మార్కు 6:30-44</a>; <a href='JHN06.htm#V1'>యోహా 6:1-14</a> </div><div class='p'> <span class="verse" id="V10">10&#160;</span>అపొస్తలులు తిరిగి వచ్చి, తాము చేసినవన్నీ ఆయనకు తెలియజేశారు. అప్పుడు ఆయన వారిని వెంట బెట్టుకుని బేత్సయిదా అనే ఊరికి ఏకాంతంగా వెళ్ళాడు.  <span class="verse" id="V11">11&#160;</span>జన సమూహాలు అది తెలుసుకుని ఆయనను అనుసరించారు. ఆయన వారిని రానిచ్చి, దేవుని రాజ్యం గురించి వారికి బోధిస్తూ రోగులను బాగుచేశాడు. </div><div class='p'> <span class="verse" id="V12">12&#160;</span>పొద్దు గుంకుతూ ఉన్నప్పుడు పన్నెండుమంది శిష్యులు ఆయన దగ్గరికి వచ్చి, “మనం అరణ్య ప్రాంతంలో ఉన్నాం. వీరంతా చుట్టుపక్కల గ్రామాలకూ, పల్లెలకూ వెళ్ళి రాత్రి బస చూసుకుని, ఆహారం సంపాదించుకోడానికి వీరిని పంపించెయ్యి” అన్నారు.  <span class="verse" id="V13">13&#160;</span>ఆయన, <span class='wj'>“మీరే వీళ్ళకి భోజనం పెట్టండి”</span> అన్నాడు. అప్పుడు వారు మన దగ్గర ఐదు రొట్టెలూ రెండు చేపలూ తప్పించి ఇంకేమీ లేవు. వీళ్ళందరికీ పెట్టాలంటే భోజనం కొని తేవాల్సిందే” అన్నారు. </div><div class='p'> <span class="verse" id="V14">14&#160;</span>అక్కడ సుమారు పురుషులే ఐదు వేలమంది ఉన్నారు. ఆయన, <span class='wj'>“వారిని యాభై మంది చొప్పున బారులు తీర్చి కూర్చోబెట్టండి”</span> అని శిష్యులతో చెప్పాడు.  <span class="verse" id="V15">15&#160;</span>వారు అలానే చేసి అందర్నీ కూర్చోబెట్టారు.  <span class="verse" id="V16">16&#160;</span>అప్పుడు ఆయన ఆ ఐదు రొట్టెలనూ రెండు చేపలనూ తీసుకు, ఆకాశం వైపు చూసి, వాటిని దీవించి, విరిచి, జనసమూహానికి వడ్డించమని శిష్యులకిచ్చాడు.  <span class="verse" id="V17">17&#160;</span>వారంతా తృప్తిగా తిన్న తరువాత మిగిలిన ముక్కలను పన్నెండు గంపల్లో ఎత్తారు. </div><div class='s'>క్రీస్తును గురించి పేతురు ఒప్పుకోలు </div><div class='r'><a href='MAT16.htm#V1'>మత్తయి 16:13-20</a>; <a href='MRK08.htm#V1'>మార్కు 8:27-30</a> </div><div class='p'> <span class="verse" id="V18">18&#160;</span>ఒకసారి ఆయన ఒంటరిగా ప్రార్థన చేసుకుంటున్నప్పుడు ఆయన శిష్యులు ఆయన దగ్గర ఉన్నారు. <span class='wj'>“నేను ఎవరని ప్రజలు చెప్పుకుంటున్నారు?”</span> అని ఆయన వారిని అడిగాడు.  <span class="verse" id="V19">19&#160;</span>వారు, “బాప్తిసమిచ్చే యోహాననీ, కొందరు ఏలీయా అనీ, కొందరేమో పూర్వకాలంలో నివసించిన ప్రవక్త లేచాడనీ చెప్పుకుంటున్నారు” అని ఆయనకు జవాబిచ్చారు.  <span class="verse" id="V20">20&#160;</span>అప్పుడు ఆయన, <span class='wj'>“మరి నేను ఎవరని మీరు భావిస్తున్నారు?”</span> అని వారిని అడిగాడు. అందుకు పేతురు, “నువ్వు దేవుని అభిషిక్తుడివి” అన్నాడు.  <span class="verse" id="V21">21&#160;</span>ఆయన ఈ విషయం ఎవరికీ చెప్పవద్దని వారికి కచ్చితంగా ఆజ్ఞాపించాడు. </div><div class='s'>యేసు తన మరణ, ఉత్థానాలను ముందుగా చెప్పడం </div><div class='r'>మత్తయి 16-21; <a href='MRK08.htm#V1'>మార్కు 8:31</a> </div><div class='p'> <span class="verse" id="V22">22&#160;</span> <span class='wj'>“మనుష్య కుమారుడు ఎన్నో హింసల పాలవుతాడు. యూదు పెద్దలూ, ప్రధాన యాజకులూ, ధర్మ శాస్త్ర పండితులూ ఆయనను తిరస్కరిస్తారు. ఆయనను చంపుతారు. ఆయన మూడవ రోజున తిరిగి లేస్తాడు. ఇదంతా తప్పనిసరిగా జరుగుతుంది.”</span> అని చెప్పాడు. </div><div class='s'>శిష్యత్వం </div><div class='r'><a href='MAT16.htm#V1'>మత్తయి 16:22-28</a>; <a href='MRK08.htm#V1'>మార్కు 8:32</a>, <a href='MRK08.htm#V1'>38</a> </div><div class='p'> <span class="verse" id="V23">23&#160;</span>ఆయన ఇంకా ఇలా అన్నాడు, <span class='wj'>“ఎవరైనా నన్ను అనుసరించాలంటే తనను తాను నిరాకరించుకోవాలి. ప్రతిదినం తన సిలువను మోసుకుని నా వెనకే రావాలి,</span>  <span class="verse" id="V24">24&#160;</span> <span class='wj'>తన ప్రాణాన్ని కాపాడుకోవాలి అనుకునేవాడు దాన్ని పోగొట్టుకొంటాడు. నాకోసం తన ప్రాణాన్ని పోగొట్టుకొనే వాడు దాన్ని కాపాడుకుంటాడు.</span>  <span class="verse" id="V25">25&#160;</span> <span class='wj'>ఒకడు లోకాన్నంతా సంపాదించుకుని తనను తాను పోగొట్టుకొంటే వాడికేం లాభం?</span>  <span class="verse" id="V26">26&#160;</span> <span class='wj'>నన్ను గూర్చీ నా మాటలను గూర్చీ ఇక్కడ ఎవడు సిగ్గుపడతాడో వాణ్ణి గురించి మనుష్య కుమారుడు తన తేజస్సుతోనూ, తన తండ్రి తేజస్సుతోనూ ఆయన దూతల తేజస్సుతోనూ వచ్చినప్పుడు సిగ్గుపడతాడు.</span>  <span class="verse" id="V27">27&#160;</span> <span class='wj'>అయితే ఇక్కడ ఉన్నవారిలో కొందరు దేవుని రాజ్యాన్ని చూసే వరకూ మరణించరని మీతో కచ్చితంగా చెబుతున్నాను”</span> అన్నాడు. </div><div class='s'>రూపాంతరం </div><div class='r'><a href='MAT17.htm#V1'>మత్తయి 17:1-8</a>; <a href='MRK09.htm#V1'>మార్కు 9:2-8</a> </div><div class='p'> <span class="verse" id="V28">28&#160;</span>ఈ మాటలు పలికిన తరువాత సుమారు ఎనిమిది రోజులయ్యాక ఆయన పేతురు, యోహాను, యాకోబులను తీసుకుని ప్రార్థన చేయడానికి ఒక కొండ ఎక్కాడు. </div><div class='p'> <span class="verse" id="V29">29&#160;</span>ఆయన ప్రార్థిస్తూ ఉండగా ఆయన ముఖరూపం మారిపోయింది. ఆయన ధరించిన వస్త్రాలు తెల్లగా ధగధగా మెరిసాయి.  <span class="verse" id="V30">30&#160;</span>ఇద్దరు వ్యక్తులు ఆయనతో మాట్లాడుతున్నారు. వారు మోషే ఏలీయాలు.  <span class="verse" id="V31">31&#160;</span>వారు తమ మహిమతో కనపడి ఆయన యెరూషలేములో పొందబోయే మరణాన్ని గురించి మాట్లాడుతూ ఉన్నారు.  <span class="verse" id="V32">32&#160;</span>పేతురూ ఇంకా అతనితో ఉన్నవారూ నిద్ర మత్తులో ఉన్నారు. వారికి మెలకువ రాగానే ఆయన తేజస్సునూ ఆయనతో ఉన్న ఇద్దరు వ్యక్తులనూ చూశారు. </div><div class='p'> <span class="verse" id="V33">33&#160;</span>ఆ ఇద్దరు వ్యక్తులూ ఆయన దగ్గర నుండి వెళ్ళిపోతుండగా పేతురు, “ప్రభూ, మనం ఇక్కడ ఉండడం బాగుంటుంది. నీకు ఒకటీ, మోషేకు ఒకటీ, ఏలీయాకు ఒకటీ మూడు పర్ణశాలలు మేము కడతాం” అంటూ తానేమి మాట్లాడుతున్నాడో తనకే తెలియకుండా మాట్లాడాడు.  <span class="verse" id="V34">34&#160;</span>అతడు ఈ విధంగా మాట్లాడుతూ ఉండగా ఒక మేఘం వచ్చి వారిని ఆవరించింది. ఆ మేఘం వారిని కమ్ముకోగా శిష్యులు చాలా భయపడ్డారు.  <span class="verse" id="V35">35&#160;</span>తరువాత, “ఈయన నేను ఏర్పాటు చేసుకున్న నా కుమారుడు. ఈయన మాట వినండి” అని ఒక శబ్దం ఆ మేఘంలో నుంచి వచ్చింది.  <span class="verse" id="V36">36&#160;</span>ఆ శబ్దం వచ్చిన తరువాత వారికి యేసు మాత్రమే కనిపించాడు. ఆ రోజుల్లో వీరు తాము చూసిన వాటిలో దేనినీ ఎవరికీ చెప్పలేదు. </div><div class='s'>దయ్యం వదిలించే శక్తి లేని శిష్యులు </div><div class='r'><a href='MAT17.htm#V1'>మత్తయి 17:14-21</a>; <a href='MRK09.htm#V1'>మార్కు 9:14-29</a> </div><div class='p'> <span class="verse" id="V37">37&#160;</span>మరునాడు వారు ఆ కొండ దిగి వచ్చినప్పుడు పెద్ద జనసమూహం ఆయనకు ఎదురుగా వచ్చింది.  <span class="verse" id="V38">38&#160;</span>ఆ జనసమూహంలో ఒకడు, “బోధకుడా, నా కుమారుణ్ణి కనికరించమని నిన్ను బతిమాలుకుంటున్నాను. వీడు నాకొక్కడే కుమారుడు.  <span class="verse" id="V39">39&#160;</span>చూడు, ఒక దయ్యం వాణ్ణి పడుతుంది. అది వాణ్ణి పట్టినప్పుడు వాడు అకస్మాత్తుగా పెడబొబ్బలు పెడతాడు. అది వాణ్ణి విలవిలలాడిస్తుంది. అప్పుడు వాడి నోటి నుండి నురుగు కారుతుంది. అది అతి కష్టం మీద వాణ్ణి వదిలిపెడుతుంది గానీ వాణ్ణి చాలా గాయాల పాలు చేస్తుంది.  <span class="verse" id="V40">40&#160;</span>దాన్ని వెళ్ళగొట్టమని నీ శిష్యులను బతిమాలాను గానీ అది వారి వల్ల కాలేదు” అని దీనంగా చెప్పాడు. </div><div class='p'> <span class="verse" id="V41">41&#160;</span>యేసు, <span class='wj'>“విశ్వాసం లేని అక్రమ తరమా! నేనెంత కాలం మీతో ఉండి మిమ్మల్ని సహించాలి?”</span> అని, <span class='wj'>“నీ కొడుకుని ఇక్కడికి తీసుకుని రా”</span> అని ఆ తండ్రితో చెప్పాడు.  <span class="verse" id="V42">42&#160;</span>వాడు వస్తుండగానే ఆ దయ్యం వాణ్ణి కింద పడదోసి అల్లాడించింది. యేసు ఆ దయ్యాన్ని గద్దించి ఆ అబ్బాయిని బాగుచేసి అతని తండ్రికి అప్పగించాడు.  <span class="verse" id="V43">43&#160;</span>అక్కడ అందరూ దేవుని ప్రభావాన్ని చూసి ఆశ్చర్యపోయారు. </div><div class='s'>యేసు మరోసారి తన మరణం గురించి చెప్పాడు </div><div class='r'><a href='MAT17.htm#V1'>మత్తయి 17:22</a>, <a href='MAT17.htm#V1'>23</a>; <a href='MRK09.htm#V1'>మార్కు 9:30-32</a> </div><div class='p'> <span class="verse" id="V44">44&#160;</span>ఆయన చేసిన కార్యాలను చూసి అందరూ ఆశ్చర్యపోతూ ఉండగా ఆయన తన శిష్యులతో ఇలా అన్నాడు, <span class='wj'>“ఈ మాటలు మీ చెవుల్లో నాటుకోనివ్వండి. మనుష్య కుమారుణ్ణి మనుషుల స్వాధీనం చేయబోతూ ఉన్నారు”</span>  <span class="verse" id="V45">45&#160;</span>అయితే వారు ఆ మాటను అర్థం చేసుకోలేదు. అది వారికి రహస్యంగానే ఉండిపోయింది. కాబట్టి వారు దాన్ని తెలుసుకోలేక పోయారు. అదీగాక ఆ మాట ప్రభువును అడిగేందుకు వారు భయంతో సంశయించారు. </div><div class='s'>పిల్లల గురించి ఉపదేశం </div><div class='r'><a href='MAT18.htm#V1'>మత్తయి 18:1-5</a>; <a href='MRK09.htm#V1'>మార్కు 9:33-37</a> </div><div class='p'> <span class="verse" id="V46">46&#160;</span>తమలో ఎవరు గొప్పవాడు అనే వాదం వారిలో పుట్టింది.  <span class="verse" id="V47">47&#160;</span>యేసు వారి హృదయాల్లోని ఆలోచనలను తెలుసుకుని ఒక చిన్న బిడ్డను తన దగ్గర నిలబెట్టుకుని,  <span class="verse" id="V48">48&#160;</span> <span class='wj'>“ఇలాంటి చిన్న బిడ్డను నా పేర ఎవరైనా స్వీకరిస్తే అతడు నన్ను స్వీకరిస్తున్నాడు. నన్ను స్వీకరించేవాడు నన్ను పంపిన దేవుణ్ణి స్వీకరిస్తున్నాడు. మీలో ఎవరు అందరి కంటే చిన్నవాడిగా ఉంటాడో వాడే గొప్పవాడు.”</span> </div><div class='s'>ముఠాతత్త్వం తగదు </div><div class='r'><a href='MRK09.htm#V1'>మార్కు 9:38-40</a> </div><div class='p'> <span class="verse" id="V49">49&#160;</span>అప్పుడు యోహాను, “ప్రభూ, ఎవరో ఒక వ్యక్తి నీ పేర దయ్యాలను వెళ్ళగొడుతున్నాడు. వాడు మనలను అనుసరించేవాడు కాదు కాబట్టి వాణ్ణి అడ్డుకున్నాం” అని యేసుతో చెప్పాడు.  <span class="verse" id="V50">50&#160;</span>అందుకు యేసు, <span class='wj'>“మీరు వాణ్ణి అడ్డుకోవద్దు. మీకు విరోధి కాని వాడు మీ వైపు ఉన్నవాడే”</span> అని చెప్పాడు. </div><div class='s'>గలిలయ నుండి నిష్క్రమణం </div><div class='r'><a href='JHN07.htm#V1'>యోహా 7:2-10</a> </div><div class='p'> <span class="verse" id="V51">51&#160;</span>యేసు తాను పరలోకానికి ఎక్కిపోవలసిన సమయం దగ్గర పడింది అని గ్రహించి  <span class="verse" id="V52">52&#160;</span>ఆయన యెరూషలేముకు వెళ్ళడానికి మనసులో నిశ్చయం చేసుకున్నాడు. ఆయన తనకంటే ముందుగా దూతలను పంపాడు. వారు వెళ్ళి ఆయనకు అంతా సిద్ధం చేయడానికి ఒక సమరయ గ్రామంలో ప్రవేశించారు.  <span class="verse" id="V53">53&#160;</span>ఆయన యెరూషలేముకు వెళ్ళడానికి నిశ్చయం చేసుకున్నాడని తెలిసి వారు ఆయనను స్వీకరించలేదు.  <span class="verse" id="V54">54&#160;</span>శిష్యులైన యాకోబు యోహానులు అది చూసి, “ప్రభూ, ఆకాశం నుండి అగ్ని దిగి వీరిని నాశనం చేయాలని మేము వీరిని శపించడం నీకిష్టమేనా?” అని అడిగారు.  <span class="verse" id="V55">55&#160;</span>ఆయన వారి వైపు తిరిగి వారిని మందలించాడు.  <span class="verse" id="V56">56&#160;</span>అప్పుడు వారు మరో గ్రామానికి వెళ్ళారు. </div><div class='s'>శిష్యత్వానికి పరీక్ష </div><div class='r'><a href='MAT08.htm#V1'>మత్తయి 8:18</a>, <a href='MAT08.htm#V1'>22</a> </div><div class='p'> <span class="verse" id="V57">57&#160;</span>వారు దారిన వెళ్తుండగా ఒకడు వచ్చి, “నువ్వెక్కడికి వెళ్ళినా నీ వెనకే వస్తాను” అని ఆయనతో అన్నాడు.  <span class="verse" id="V58">58&#160;</span>అందుకు యేసు, <span class='wj'>“నక్కలకు గుంటలు ఉన్నాయి. ఆకాశంలో ఎగిరే పక్షులకు గూళ్ళున్నాయి, కానీ మనుష్య కుమారుడికి తల వాల్చుకోడానికైనా చోటు లేదు”</span> అని అతనికి చెప్పాడు. </div><div class='p'> <span class="verse" id="V59">59&#160;</span>ఆయన మరో వ్యక్తిని చూసి <span class='wj'>“నా వెంట రా”</span> అన్నాడు. ఆ వ్యక్తి, “ముందు నేను వెళ్ళి నా తండ్రిని పాతిపెట్టి రావడానికి నాకు అనుమతి ఇయ్యి” అన్నాడు.  <span class="verse" id="V60">60&#160;</span>అందుకాయన, <span class='wj'>“చనిపోయినవారు తమ చనిపోయిన వారిని పాతి పెట్టుకోనియ్యి. నువ్వు వెళ్ళి దేవుని రాజ్యాన్ని ప్రకటించు”</span> అని అతనితో చెప్పాడు. </div><div class='p'> <span class="verse" id="V61">61&#160;</span>మరొకడు, “ప్రభూ, నీ వెనకే వస్తాను గానీ మా ఇంట్లోని వారి దగ్గర అనుమతి తీసుకుని వస్తాను. నాకు సెలవియ్యి” అన్నాడు.  <span class="verse" id="V62">62&#160;</span>దానికి యేసు, <span class='wj'>“నాగలిపై చెయ్యి పెట్టి వెనక్కి చూసేవాడు ఎవడూ దేవుని రాజ్యానికి తగడు”</span> అని వాడితో చెప్పాడు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK08.htm'>&lt;</a></li>
<li><a href='LUK.htm'>9</a></li>
<li><a href='LUK10.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
