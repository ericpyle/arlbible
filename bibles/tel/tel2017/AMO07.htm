<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఆమోసు 7</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఆమోసు</a></li>
<li><a href='AMO06.htm'>&lt;</a></li>
<li><a href='AMO.htm'>7</a></li>
<li><a href='AMO08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>మిడతలు, మంట, కొలనూలు </div><div class='p'> <span class="verse" id="V1">1&#160;</span>యెహోవా ప్రభువు నాకిది చూపించాడు. రాజుకు రావలసిన కోత తరువాత గడ్డి మళ్ళీ మొలిచినప్పుడు ఆయన మిడతల గుంపు పుట్టించాడు.  <span class="verse" id="V2">2&#160;</span>అవి పచ్చికనంతా తినేసినప్పుడు నేనిలా అన్నాను. “యెహోవా ప్రభూ, దయచేసి క్షమించు. యాకోబు వంశం కొద్దిమందేగా. అది ఎలా నిలదొక్కుకుంటుంది”  <span class="verse" id="V3">3&#160;</span>దీని గురించి యెహోవా మనస్సు మార్చుకుని “అది జరగదు” అన్నాడు. </div><div class='p'> <span class="verse" id="V4">4&#160;</span>యెహోవా ప్రభువు నాకిది చూపించాడు. శిక్షించడానికి యెహోవా ప్రభువు అగ్ని రప్పించాడు. అది భూమి కిందున్న అగాధ మహా జలాన్ని ఎండగొట్టి భూమిని కూడా మింగేసేదే.  <span class="verse" id="V5">5&#160;</span>అయితే నేనిలా అన్నాను. “యెహోవా ప్రభూ, యాకోబు వంశం కొద్దిమందేగా. అది ఎలా నిలదొక్కుకుంటుంది?”  <span class="verse" id="V6">6&#160;</span>దీని గురించి యెహోవా మనస్సు మార్చుకుని “అది కూడా జరగదు” అన్నాడు. </div><div class='p'> <span class="verse" id="V7">7&#160;</span>ఆయన నాకిది చూపించాడు. చూడు, మట్టపు గుండు చేతిలో పట్టుకుని ప్రభువు గోడ పక్కన నిలబడ్డాడు.  <span class="verse" id="V8">8&#160;</span>యెహోవా నాతో ఇలా అన్నాడు. “ఆమోసూ, నువ్వేం చూస్తున్నావు?” “మట్టపు గుండు” అన్నాను. అప్పుడు ప్రభువు ఇలా అన్నాడు. “నా ప్రజలైన ఇశ్రాయేలీయుల మధ్య నేను మట్టపు గుండు వేయబోతున్నాను. ఇక ఏమాత్రం నేను వాళ్ళను వదిలిపెట్టను. </div><div class='p'> <span class="verse" id="V9">9&#160;</span>ఇస్సాకు వంశం వారి ఉన్నత స్థలాలు నాశనమవుతాయి. </div><div class='q2'>ఇశ్రాయేలీయుల ప్రతిష్ఠిత స్థలాలు పాడైపోతాయి. </div><div class='q2'>యరొబాము వంశానికి విరోధంగా కత్తి ఎత్తుతాను.” </div><div class='s'>ఆమోసు, అమజ్యా </div><div class='p'> <span class="verse" id="V10">10&#160;</span>అప్పుడు బేతేలు యాజకుడు అమజ్యా, ఇశ్రాయేలు రాజు యరొబాముకు ఇలా కబురు పంపాడు “ఇశ్రాయేలీయుల మధ్య, ఆమోసు నీ మీద కుట్ర చేస్తున్నాడు. అతని మాటలు దేశం సహించలేదు.”  <span class="verse" id="V11">11&#160;</span>అప్పుడు ఆమోసు, </div><div class='q'>యరొబాము కత్తితో చస్తాడు. </div><div class='q'>ఇశ్రాయేలీయులు తప్పకుండా తమ దేశాన్నివిడిచి బందీలుగా వెళతారు అన్నాడు. </div><div class='p'> <span class="verse" id="V12">12&#160;</span>అమజ్యా ఆమోసుతో ఇట్లన్నాడు. “దీర్ఘదర్శీ, వెళ్ళిపో! యూదా దేశానికి పారిపో. అక్కడే ప్రవచించుకుంటూ పొట్ట పోసుకో.  <span class="verse" id="V13">13&#160;</span>బేతేలులో ఇంక ఎంత మాత్రం ప్రవచించవద్దు. రాజు నివసించే స్థలం, రాజభవనం ఇక్కడ ఉన్నాయి.” </div><div class='p'> <span class="verse" id="V14">14&#160;</span>అందుకు ఆమోసు అమజ్యాతో ఇలా అన్నాడు. “నేను ప్రవక్తను కాదు, ప్రవక్త కొడుకును కూడా కాదు. నేను గొర్రెల కాపరిని. మేడి చెట్లు చూసుకుంటాను.  <span class="verse" id="V15">15&#160;</span>అయితే, నేను నా మందలను కాస్తూ ఉంటే యెహోవా నన్ను పిలిచి, ‘నువ్వు వెళ్లి నా ప్రజలైన ఇశ్రాయేలు వారికి ప్రవచించు’ అన్నాడు.” </div><div class='p'> <span class="verse" id="V16">16&#160;</span>అందుచేత యెహోవా మాట వినండి. మీరిలా అంటున్నారు, ఇశ్రాయేలీయులను గురించి ప్రవచించవద్దు. ఇస్సాకు వంశానికి వ్యతిరేకంగా మాట జారవద్దు.  <span class="verse" id="V17">17&#160;</span>యెహోవా చెప్పేదేమిటంటే, </div><div class='q'>నీ భార్య పట్టణంలో వేశ్య అవుతుంది. </div><div class='q'>నీ కొడుకులూ కూతుళ్ళు కత్తితో హతమౌతారు. </div><div class='q'>శత్రువులు నీ భూమిని కొలిచి పంచుకుంటారు. </div><div class='q'>నువ్వు అపవిత్ర దేశంలో<a href="#FN1" class="notemark">*<span class="popup"> అపవిత్ర దేశంలో అన్య దేశంలో </span></a> ప్రాణం విడుస్తావు. </div><div class='q'>కచ్చితంగా ఇశ్రాయేలీయులు తమ దేశం విడిచి బందీలవుతారు. </div><ul class='tnav'>
<li><a href='index.htm'>ఆమోసు</a></li>
<li><a href='AMO06.htm'>&lt;</a></li>
<li><a href='AMO.htm'>7</a></li>
<li><a href='AMO08.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V17">7:17</a>
 <span class="fq">అపవిత్ర దేశంలో </span><span class="ft">అన్య దేశంలో </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
