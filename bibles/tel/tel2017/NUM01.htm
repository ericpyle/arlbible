<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 సంఖ్యాకాండం 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>సంఖ్యాకాండం</a></li>
<li><a href='LEV27.htm'>&lt;</a></li>
<li><a href='NUM.htm'>1</a></li>
<li><a href='NUM02.htm'>&gt;</a></li>
</ul>
<div class="main">
<div class='mt'>సంఖ్యా కాండము </div><div class='is'>గ్రంథకర్త </div><div class='ip'>సర్వజనీనంగా యూదు, క్రైస్తవ సంప్రదాయాలు సంఖ్యాకాండం గ్రంథ కర్తృత్వాన్ని మోషేకు ఆపాదించాయి. ఈ పుస్తకంలో అనేక గణాంకాలు, జనాభా లెక్కలు, గిరిజన, యాజక వివరాలు ఉన్నాయి. ఈజిప్టునుంచి నిర్గమనం తరువాత 2 వ సంవత్సరం నుండి 40 వ సంవత్సరం వరకు 38 సంవత్సరాల కాలాన్ని ఈ గ్రంథం వివరిస్తున్నది. అంటే సీనాయి దగ్గర విడిసి ఉన్న సమయం మొదలుకొని, కొత్త తరం వాగ్దాన భూమిలో ప్రవేశించే దాకా. అంతే గాక నిర్గమం తరువాత రెoడవ, నలభయ్యవ సంవత్సరాల్లో జరిగిన వాటికే ఈ గ్రంథం ప్రాధాన్యతనిచ్చింది. మధ్యలో వారు అరణ్య సంచారం చేసిన 38 సంవత్సరాల గురించి పెద్దగా సమాచారం లేదు. </div><div class='is'>రచనా కాలం, ప్రదేశం </div><div class='ip'>ఇంచుమించు క్రీ. పూ 1445 - 1400 </div><div class='ip'>ఇశ్రాయేలీయులు ఈజిప్టు వదిలి వచ్చిన రెండవ సంవత్సరం అంటే ప్రజానీకం సీనాయి కొండవద్ధ ఉన్న సమయం (1:1). </div><div class='is'>స్వీకర్త </div><div class='ip'>వాగ్దాన దేశానికి ఇశ్రాయేలీయుల ప్రయాణాన్ని గ్రంథస్థం చేయడానికి ఆ ప్రజల కోసం రాసిన గ్రంథమిది. అంతే గాక దేవుని ప్రజల పరలోక ప్రయాణంలో ఆయన వారిలో ఉంటాడని ఈ గ్రంథం తెలుపుతున్నది. </div><div class='is'>ప్రయోజనం </div><div class='ip'>రెండవ తరం వాగ్దాన దేశంలోకి ప్రవేశించటానికి సిద్ధమైన తరుణంలో మోషే సంఖ్యాకాండం రాశాడు. (సంఖ్యా 33:2). దేవుని వాగ్ధానాన్ని విశ్వాసంతో స్వంతం చేసుకొమ్మని ఆ తరాన్ని ప్రోత్సహించడం ఈ గ్రంథం ఉద్దేశం. దేవుని షరతులు లేని నమ్మకత్వాన్ని కూడా సంఖ్యాకాండం వెల్లడిస్తుంది. మొదటి తరం నిబంధన ఆశీర్వాదాలను తిరస్కరించగా దేవుడు మాత్రం తన నిబంధనకు కట్టుబడే ఉన్నాడు. ప్రజల ఫిర్యాదులు, తిరుగుబాటులు అలా ఉన్నప్పటికి ఆయన ఆ జాతిని దీవిస్తూనే, రెండవ తరానికి ఆ దేశాన్ని ఇస్తానన్న వాగ్ధానానికి కట్టుబడే ఉన్నాడు. </div><div class='is'>ముఖ్యాంశం </div><div class='ip'>ప్రయాణాలు </div><div class='iot'>విభాగాలు </div><div class='io'>1. వాగ్దాన దేశం ప్రయాణ సన్నాహాలు — 1:1-10:10 </div><div class='io'>2. సీనాయి నుండి కాదేషుకు ప్రయాణం — 10:11-12:16 </div><div class='io'>3. తిరుగుబాటు మూలంగా ఆలస్యం — 13:1-20:13 </div><div class='io'>4. కాదేషుకు నుండి మోయాబు మైదాన భూమికి ప్రయాణం — 20:14-22:1 </div><div class='io'>5. మోయాబులో ఇశ్రాయేల్ వాగ్దాన భూమి ఆక్రమణకు సన్నాహాలు — 22:2-32:42 </div><div class='io'>6. వివిధ అంశాల నిర్వహణ — 33:1-36:13  
</div><div class='chapterlabel' id="V0"> 1</div><div class='s'>జనాభా లెక్కలు </div><div class='p'> <span class="verse" id="V1">1&#160;</span>యెహోవా సీనాయి అరణ్యంలో ఉన్న సన్నిధి గుడారంలో నుండి మోషేతో మాట్లాడాడు. ఇది ఇశ్రాయేలు ప్రజలు ఐగుప్తు దేశం నుండి బయటకు వచ్చిన రెండో సంవత్సరం రెండో నెల మొదటి తేదీన జరిగింది. యెహోవా మోషేతో ఇలా చెప్పాడు.  <span class="verse" id="V2">2&#160;</span>“ఇశ్రాయేలు ప్రజల జనాభా లెక్కలు వారి వారి వంశాల ప్రకారం, పూర్వీకుల కుటుంబాల ప్రకారం రాయించు. వారి పేర్లు రాయించు.  <span class="verse" id="V3">3&#160;</span>ఇశ్రాయేలు రాజ్యం కోసం సైనికులుగా యుద్ధానికి వెళ్ళగలిగిన వారు, ఇరవై ఇంకా ఆ పై వయసున్న పురుషులందరినీ లెక్కపెట్టు. ఒక్కో దళంలో ఎంతమంది పురుషులున్నారో నువ్వూ, అహరోనూ కలసి నమోదు చేయాలి. </div><div class='p'> <span class="verse" id="V4">4&#160;</span>మీతో కలసి సేవ చేయడానికి ఒక్కో గోత్రం నుండి ఒక వ్యక్తి గోత్ర నాయకుడిగా ఉండాలి. అతడు తన తెగలో ప్రముఖుడై ఉండాలి.  <span class="verse" id="V5">5&#160;</span>మీతో కలసి పోరాటాల్లో పాల్గొనే నాయకులు వీరు. రూబేను గోత్రం నుండి షెదేయూరు కొడుకు ఏలీసూరు,  <span class="verse" id="V6">6&#160;</span>షిమ్యోను గోత్రం నుండి సూరీషద్దాయి కొడుకు షెలుమీయేలు,  <span class="verse" id="V7">7&#160;</span>యూదా గోత్రం నుండి అమ్మీనాదాబు కొడుకు నయస్సోను,  <span class="verse" id="V8">8&#160;</span>ఇశ్శాఖారు గోత్రం నుండి సూయారు కొడుకు నెతనేలు  <span class="verse" id="V9">9&#160;</span>జెబూలూను గోత్రం నుండి హేలోను కొడుకు ఏలీయాబు. </div><div class='p'> <span class="verse" id="V10">10&#160;</span>యోసేపు సంతానమైన ఎఫ్రాయిము గోత్రం నుండి అమీహూదు కొడుకు ఎలీషామాయు, మనష్షే గోత్రం నుండి పెదాసూరు కొడుకు గమలీయేలు,  <span class="verse" id="V11">11&#160;</span>బెన్యామీను గోత్రం నుండి గిద్యోనీ కొడుకు అబీదాను,  <span class="verse" id="V12">12&#160;</span>దాను గోత్రం నుండి అమీషద్దాయి కొడుకు అహీయెజెరు,  <span class="verse" id="V13">13&#160;</span>ఆషేరు గోత్రం నుండి ఒక్రాను కొడుకు పగీయేలు,  <span class="verse" id="V14">14&#160;</span>గాదు గోత్రం నుండి దెయూవేలు కొడుకు ఎలాసాపు  <span class="verse" id="V15">15&#160;</span>నఫ్తాలి గోత్రం నుండి ఏనాను కొడుకు అహీర.” </div><div class='p'> <span class="verse" id="V16">16&#160;</span>వీళ్ళంతా ప్రజల్లోనుండి నియమితులయ్యారు. వీరు తమ పూర్వీకుల గోత్రాలకు నాయకులుగానూ, ఇశ్రాయేలు ప్రజల తెగలకు <a href="#FN1" class="notemark">*<span class="popup"> వెయ్యి మందికి నాయకులుగా ఉన్నారు.</span></a>పెద్దలుగానూ ఉన్నారు. </div><div class='p'> <span class="verse" id="V17">17&#160;</span>ఈ పేర్లతో ఉన్న వ్యక్తులను మోషే అహరోనులు పిలిచారు.  <span class="verse" id="V18">18&#160;</span>వీళ్ళతో పాటు ఇశ్రాయేలు ప్రజల్లో పురుషులందరినీ రెండో నెల మొదటి రోజున సమావేశపర్చారు. ఇరవై ఏళ్ళూ ఆ పై వయసున్న వారు తమ తమ వంశాలనూ, పూర్వీకుల కుటుంబాలనూ తమ తెగల పెద్దల పేర్లనూ తెలియజేసారు.  <span class="verse" id="V19">19&#160;</span>అప్పుడు యెహోవా తనకాజ్ఞాపించినట్టుగా సీనాయి అరణ్యంలో మోషే వారి సంఖ్య నమోదు చేశాడు. </div><div class='p'> <span class="verse" id="V20">20&#160;</span>ఇశ్రాయేలు మొదటి కొడుకు రూబేను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V21">21&#160;</span>అలా రూబేను గోత్రం నుండి 46, 500 మందిని లెక్కించారు. </div><div class='p'> <span class="verse" id="V22">22&#160;</span>షిమ్యోను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V23">23&#160;</span>అలా షిమ్యోను గోత్రం నుండి 59, 300 మందిని లెక్కించారు. </div><div class='p'> <span class="verse" id="V24">24&#160;</span>గాదు సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V25">25&#160;</span>అలా గాదు గోత్రం నుండి 45, 650 మందిని లెక్కించారు. </div><div class='p'> <span class="verse" id="V26">26&#160;</span>యూదా సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాల, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V27">27&#160;</span>అలా యూదా గోత్రం నుండి 74, 600 మందిని లెక్కించారు. </div><div class='p'> <span class="verse" id="V28">28&#160;</span>ఇశ్శాఖారు సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V29">29&#160;</span>అలా ఇశ్శాఖారు గోత్రం నుండి 54, 400 మందిని లెక్కించారు. </div><div class='p'> <span class="verse" id="V30">30&#160;</span>జెబూలూను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V31">31&#160;</span>అలా జెబూలూను గోత్రం నుండి 57, 400 మందిని లెక్కించారు. </div><div class='p'> <span class="verse" id="V32">32&#160;</span>యోసేపు కొడుకుల్లో ఒకడైన ఎఫ్రాయిము సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V33">33&#160;</span>అలా ఎఫ్రాయిము గోత్రం నుండి 40, 500 మందిని లెక్కించారు. </div><div class='p'> <span class="verse" id="V34">34&#160;</span>మనష్షే సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V35">35&#160;</span>అలా మనష్షే గోత్రం నుండి 32, 200 మందిని లెక్కించారు. </div><div class='p'> <span class="verse" id="V36">36&#160;</span>బెన్యామీను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V37">37&#160;</span>అలా బెన్యామీను గోత్రం నుండి 35, 400 మందిని లెక్కించారు. </div><div class='p'> <span class="verse" id="V38">38&#160;</span>దాను సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V39">39&#160;</span>అలా దాను గోత్రం నుండి 62, 700 మందిని లెక్కించారు. </div><div class='p'> <span class="verse" id="V40">40&#160;</span>ఆషేరు సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V41">41&#160;</span>అలా ఆషేరు గోత్రం నుండి 41, 500 మందిని లెక్కించారు. </div><div class='p'> <span class="verse" id="V42">42&#160;</span>నఫ్తాలి సంతానం వివరాలు ఇవి. వారిలో ఇరవై ఏళ్ళూ అంతకంటే ఎక్కువ వయస్సుండి, యుద్ధానికి వెళ్ళే సామర్థ్యం ఉన్నవారు తమ తమ వంశాలూ, పూర్వీకుల కుటుంబాల ప్రకారం పేర్లు నమోదు చేసుకున్నారు.  <span class="verse" id="V43">43&#160;</span>అలా నఫ్తాలి గోత్రం నుండి 53, 400 మందిని లెక్కించారు. </div><div class='p'> <span class="verse" id="V44">44&#160;</span>ఇశ్రాయేలులోని పన్నెండు గోత్రాలకు నాయకత్వం వహించిన వారితో పాటు వీరందర్నీ మోషే అహరోనులు లెక్కించారు.  <span class="verse" id="V45">45&#160;</span>ఆ విధంగా ఇశ్రాయేలు ప్రజల్లో ఇరవై ఏళ్ళూ అంతకంటే ఎక్కువ వయస్సుండి, యుద్ధాలకు వెళ్ళగలిగే వారిందర్నీ వారి వారి పూర్వీకుల కుటుంబాల ప్రకారం లెక్కించారు.  <span class="verse" id="V46">46&#160;</span>వారింతా కలసి 6,03,550 మంది అయ్యారు. </div><div class='p'> <span class="verse" id="V47">47&#160;</span>కాని లేవీ వారసులను వారు లెక్కించలేదు.  <span class="verse" id="V48">48&#160;</span>ఎందుకంటే యెహోవా మోషేకి ఇంతకు ముందే ఆజ్ఞాపించాడు.  <span class="verse" id="V49">49&#160;</span>“లేవీ గోత్రికులను ఇశ్రాయేలు జనసంఖ్యలో చేర్చకూడదు. వారిని నమోదు చేయవద్దు. </div><div class='p'> <span class="verse" id="V50">50&#160;</span>వాళ్లకు నిబంధన శాసనాల గుడారం బాధ్యతలు అప్పగించు. శాసనాల గుడారం లోని అలంకరణలూ, వస్తువులన్నిటినీ వారు చూసుకోవాలి. లేవీయులే గుడారాన్ని మోసుకుంటూ వెళ్ళాలి. దానిలో ఉన్న వస్తువులను వారే మోయాలి. దాని చుట్టూ వారు తమ గుడారాలు వేసుకోవాలి. </div><div class='p'> <span class="verse" id="V51">51&#160;</span>గుడారాన్ని మరో స్థలానికి తరలించాల్సి వస్తే లేవీయులే దాన్ని ఊడదీయాలి. తిరిగి గుడారాన్ని నిలపాలన్నా లేవీయులే దాన్ని నిలపాలి. ఎవరన్నా పరాయి వ్యక్తి గుడారాన్ని సమీపిస్తే వాడికి మరణ శిక్ష విధించాలి.  <span class="verse" id="V52">52&#160;</span>ఇశ్రాయేలు ప్రజలు వారి వారి సైనిక దళానికి చెందిన జెండా ఎక్కడ నాటారో అక్కడే తమ గుడారాలు వేసుకోవాలి. </div><div class='p'> <span class="verse" id="V53">53&#160;</span>నా కోపం ఇశ్రాయేలు ప్రజలపైకి రాకుండా ఉండాలంటే లేవీయులు నిబంధన శాసనాల గుడారం చుట్టూ తమ నివాసాలు ఏర్పాటు చేసుకోవాలి. నిబంధన శాసనాల గుడారాన్ని వారే జాగ్రత్తగా చూసుకోవాలి.”  <span class="verse" id="V54">54&#160;</span>ఇశ్రాయేలు ప్రజలు ఈ ఆజ్ఞల ప్రకారం అన్నీ చేసారు. యెహోవా మోషేకు ఆజ్ఞాపించిన వాటన్నిటినీ ఇశ్రాయేలు ప్రజలు నెరవేర్చారు. </div><ul class='tnav'>
<li><a href='index.htm'>సంఖ్యాకాండం</a></li>
<li><a href='LEV27.htm'>&lt;</a></li>
<li><a href='NUM.htm'>1</a></li>
<li><a href='NUM02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">1:16</a>
 <span class="ft">వెయ్యి మందికి నాయకులుగా ఉన్నారు.</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
