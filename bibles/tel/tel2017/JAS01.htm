<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యాకోబు రాసిన పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యాకోబు రాసిన పత్రిక</a></li>
<li><a href='HEB13.htm'>&lt;</a></li>
<li><a href='JAS.htm'>1</a></li>
<li><a href='JAS02.htm'>&gt;</a></li>
</ul>
<div class="main">
<div class='mt'>యాకోబు రాసిన పత్రిక </div><div class='is'>గ్రంథకర్త </div><div class='ip'>రచయిత యాకోబు (1:1). ఇతడు యెరూషలేము సంఘంలో ముఖ్య నాయకుడు, యేసు క్రీస్తు సోదరుడు. ఉన్నది గనక అందరికన్నా పెద్ద తమ్ముడు. మొదట్లో ఇతడు ఎసుపై నమ్మకం ఉంచలేదు. ఆయన చేయడానికి వచ్చిన పనిని అర్థం చేసుకోలేదు (యోహాను 7:2-5). తరువాతి కాలంలో సంఘంలో ప్రముఖుడయ్యాడు. తన పునరుత్థానం తరువాత క్రీస్తు కనిపించిన కొద్ది మందిలో ఇతడు ఒకడు (కొరింతి 15:7). పౌలు ఇతన్ని సంఘంలో ఆధార స్థంభం అని పిలిచాడు. (గలతి 2:9). </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 47 - 50 </div><div class='ip'>క్రీ. శ. 50 లో యెరుషలేములో జరిగిన సమాలోచన సభకు ముందు, క్రీ. శ. 70 లో యెరుషలేము దేవాలయం ధ్వంసం జరగకముందు. </div><div class='is'>స్వీకర్త </div><div class='ip'>యూదయ, సమరయల్లోచెదరి ఉన్న యూదు విశ్వాసుల కోసం ఈ పత్రిక రాసి ఉండవచ్చు. అయునప్పటికి, పత్రిక ఆరంభంలో “జాతుల మధ్య చెదరి ఉన్న పన్నెండు గోత్రాల వారికి” అనే అభివాదాన్ని బట్టి యాకోబు ఇలా ఆ ప్రాంతమంతా విస్తరించి ఉన్న యూదులను ఉద్దేశించి రాశాడనుకోవచ్చు. </div><div class='is'>ప్రయోజనం </div><div class='ip'>ఈ గ్రంథ ప్రయోజనం కోసం మనం 1:2-4 చూడాలి. తన తొలిపలుకుల్లో యాకోబు “మీ విశ్వాసమునకు కలుగు పరీక్ష ఓర్పును పుట్టించునని ఎరిగి మీరు నానావిధమైన శోధనలలో పడునప్పుడు అది మహానందమని ఎంచుకొనుడి” పత్రిక చదివే వారికి చెప్పాడు. దీన్ని బట్టి వారు వివిధ రకాల బాధలు ఎదుర్కొంటూ ఉన్నారని తెలుస్తున్నది. వారు దేవుని నుండి జ్ఞానం కోరుకోవాలని (1:5) ఆ విధంగా తమ బాధల్లో వారు ఆనందంగా ఉండగలరు. లేఖ అందుకున్న వారిలో కొందరు విశ్వాసం నుండి తప్పిపోయిన వారున్నారు. లోకం తో స్నేహం చేయడం (4:4) ప్రమాదమని యాకోబు హెచ్చరించాడు. విశ్వాసులు గురించిన సూచనలు మనస్సు జ్ఞానానికి మార్గం (4; 8-10). </div><div class='is'>ముఖ్యాంశం </div><div class='ip'>యథార్థమైన విశ్వాసం </div><div class='iot'>విభాగాలు </div><div class='io'>1. అసలైన మత విశ్వాసం గురించి సూచనలు — 1:1-27 </div><div class='io'>2. నిజమైన విశ్వాసం సత్కార్యాల్లో కనిపిస్తుంది — 2:1-3:12 </div><div class='io'>3. నిజమైన జ్ఞానం దేవుని నుండి వస్తుంది — 3:13-5:20  
</div><div class='chapterlabel' id="V0"> 1</div><div class='s'>విశ్వాసానికి పరీక్షలు (పరీక్షల ఉద్దేశం) </div><div class='p'> <span class="verse" id="V1">1&#160;</span>దేవునికి, ప్రభువైన యేసు క్రీస్తుకు దాసుడైన యాకోబు, చెదరిపోయిన పన్నెండు గోత్రాల వారికి అభినందనలు.  <span class="verse" id="V2">2&#160;</span>నా సోదరులారా, మీ విశ్వాసానికి వచ్చే పరీక్ష మీకు ఓర్పు కలిగిస్తుందని తెలుసుకుని  <span class="verse" id="V3">3&#160;</span>రక రకాల పరీక్షలకు మీరు లోనైనప్పుడు, దాన్ని ఆనందంగా భావించండి.  <span class="verse" id="V4">4&#160;</span>ఓర్పు తన కార్యాన్ని సంపూర్ణం చేయనివ్వండి. అప్పుడు మీరు పూర్తిగా పరిణతి చెంది ఏ కొదువా లేకుండా ఉంటారు. </div><div class='p'> <span class="verse" id="V5">5&#160;</span>మీలో ఎవరికైనా జ్ఞానం కావలిస్తే, దాన్ని ఇచ్చే దేవుణ్ణి అడగండి. అడిగినందుకు దేవుడు ఎవరినీ గద్దించడు. అడిగిన వారందరికీ ధారాళంగా ఇస్తాడు.  <span class="verse" id="V6">6&#160;</span>కాని, దేవుణ్ణి అడిగేటప్పుడు అనుమానం లేకుండా విశ్వాసంతో అడగాలి. అనుమానంతో ఉన్నవాడు, సముద్రం మీద గాలికి రేగి ఎగిసిపడే అలలాంటి వాడు.  <span class="verse" id="V7">7&#160;</span>అలాటివాడు తన విన్నపాలకు జవాబుగా ప్రభువు నుంచి తనకు ఏమైనా దొరుకుతుందని అనుకోకూడదు.  <span class="verse" id="V8">8&#160;</span>అలాటి వాడు చంచలమైన మనసు గలవాడు. తన విషయాలన్నిటిలోనూ నిలకడ లేనివాడు. </div><div class='p'> <span class="verse" id="V9">9&#160;</span>దీనస్థితిలో ఉన్న సోదరుడు తనకు కలిగిన ఉన్నత స్థితిని బట్టి సంతోషించాలి.  <span class="verse" id="V10">10&#160;</span>ధనవంతుడైన సోదరుడు, తాను కూడా గడ్డి పువ్వులా రాలిపోతానని తెలిసి, తన దీనస్థితిని బట్టి సంతోషించాలి. </div><div class='p'> <span class="verse" id="V11">11&#160;</span>సూర్యుడు ఉదయించిన తరువాత మండే ఎండకు మొక్క ఎండిపోతుంది. పువ్వు రాలిపోతుంది. దాని అందం అంతా పోతుంది. అదేవిధంగా ధనవంతులు కూడా తమ కార్యకలాపాల్లో ఉండగానే వాడిపోతారు.  <span class="verse" id="V12">12&#160;</span>పరీక్షను ఓర్పుతో భరించేవాడు ధన్యుడు. ఆ పరీక్షలో గెలుపొందిన తరవాత దేవుణ్ణి ప్రేమించిన వారికి వాగ్దానంగా ఇచ్చే జీవ కిరీటం అతడు పొందుతాడు. </div><div class='s'>చెడు చేయాలనే ప్రేరణ దేవుని నుంచి కలిగేది కాదు </div><div class='p'> <span class="verse" id="V13">13&#160;</span>చెడు ప్రేరేపణ కలిగినప్పుడు, “ఇది దేవుని దగ్గర నుంచి వచ్చింది,” అని ఎవరూ అనకూడదు. ఎందుకంటే, చెడు విషయంలో దేవుడు ఎప్పుడూ శోధనకు గురి కాడు, ఎవరినీ చెడు ప్రేరణకు గురి చేయడు కూడా. </div><div class='p'> <span class="verse" id="V14">14&#160;</span>ప్రతివాడూ తన సొంత దురాశల వల్ల కలిగిన చెడు ప్రేరేపణ బట్టి చెడు కోరికకు గురై నాశనం అవుతాడు.  <span class="verse" id="V15">15&#160;</span>చెడు కోరిక గర్భం ధరించి పాపాన్ని కంటుంది. పాపం పండి మరణాన్ని ఇస్తుంది.  <span class="verse" id="V16">16&#160;</span>నా ప్రియ సోదరులారా, మోసపోకండి.  <span class="verse" id="V17">17&#160;</span>ప్రతి మంచి బహుమానం, పరిపూర్ణమైన ప్రతి వరం పైనుంచి వస్తాయి. వెలుగుకు కర్త అయిన తండ్రి నుంచి వస్తాయి. ఆయన కదిలే నీడలా ఉండడు. ఆయన మార్పు లేనివాడు. </div><div class='p'> <span class="verse" id="V18">18&#160;</span>దేవుడు, తాను సృష్టించిన వాటిలో మనం ప్రథమ ఫలాలుగా ఉండాలని సత్యవాక్యం ద్వారా మనకు జీవం ఇవ్వడానికి మనలను కలగజేశాడు.  <span class="verse" id="V19">19&#160;</span>నా ప్రియ సోదరులారా, ప్రతివాడూ వినడానికి తొందరపడాలి. మాట్లాడడానికీ, కోపానికీ నిదానించాలి. ఇది మీకు తెలుసు.  <span class="verse" id="V20">20&#160;</span>ఎందుకంటే, మనిషి కోపం, దేవుని నీతిని నెరవేర్చదు. </div><div class='p'> <span class="verse" id="V21">21&#160;</span>కాబట్టి, సమస్త పాపపు రోతనూ, దుష్టత్వాన్నీ వదిలి మీలో నాటుకుని ఉన్న దేవుని వాక్కును సాధు గుణంతో స్వీకరించండి. దానికి మీ ఆత్మలను రక్షించే సామర్ధ్యం ఉంది. </div><div class='s'>విధేయతకు పరీక్ష </div><div class='p'> <span class="verse" id="V22">22&#160;</span>వాక్కు ప్రకారం నడుచుకునే వారుగా ఉండండి. వాక్కు వినేవారిగా మాత్రమే ఉంటే మిమ్మల్ని మీరు మోసం చేసుకున్నట్టే.  <span class="verse" id="V23">23&#160;</span>ఎవరైనా వాక్కు విని, దాని ప్రకారం చేయకపోతే, అలాటివాడు అద్దంలో తన సహజ ముఖాన్ని ఉన్నది ఉన్నట్టుగా చూసుకునే వాడిలా ఉంటాడు.  <span class="verse" id="V24">24&#160;</span>అతడు తన మొహం పరిశీలనగా చూసుకుని, బయటకు వెళ్ళిన తరువాత వెంటనే తాను ఎలా ఉంటాడో మరిచిపోతాడు.  <span class="verse" id="V25">25&#160;</span>కానీ ఎవరైతే స్వాతంత్రాన్ని ఇచ్చే పరిపూర్ణ ధర్మశాస్త్రాన్ని పరిశీలనగా చూస్తూ, దాని ప్రకారం చేస్తూ, విని మరిచి పోకుండా ఉంటే వాడు తాను చేస్తున్న దాన్ని బట్టి దీవెన పొందుతాడు. </div><div class='s'>నిజమైన భక్తికి పరీక్ష </div><div class='p'> <span class="verse" id="V26">26&#160;</span>తాను భక్తిపరుణ్ణి అనుకుంటూ తన నాలుకను అదుపులో పెట్టుకోనివాడు తన హృదయాన్ని తానే మోసం చేసుకుంటాడు. అతని భక్తి వ్యర్థం.  <span class="verse" id="V27">27&#160;</span>తండ్రి లేని వారికి, వితంతువులకు వారి కష్టంలో సాయం చేయడం, తనను తాను లోక మాలిన్యం అంటకుండా కాపాడుకోవడమే తండ్రి అయిన దేవుని దృష్టిలో స్వచ్ఛమైన, కళంకం లేని భక్తి. </div><ul class='tnav'>
<li><a href='index.htm'>యాకోబు రాసిన పత్రిక</a></li>
<li><a href='HEB13.htm'>&lt;</a></li>
<li><a href='JAS.htm'>1</a></li>
<li><a href='JAS02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
