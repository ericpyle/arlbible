<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఆదికాండం 35</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఆదికాండం</a></li>
<li><a href='GEN34.htm'>&lt;</a></li>
<li><a href='GEN.htm'>35</a></li>
<li><a href='GEN36.htm'>&gt;</a></li>
</ul>
<div class="main">
 
<div class='chapterlabel' id="V0"> 35</div><div class='s'>దేవుడు బేతెల్ లో దీవించడం </div><div class='p'> <span class="verse" id="V1">1&#160;</span>దేవుడు యాకోబుతో “నువ్వు లేచి బేతేలుకు వెళ్ళి అక్కడ నివసించు. నీ సోదరుడైన ఏశావు నుండి నువ్వు పారిపోయినప్పుడు నీకు కనబడిన దేవునికి అక్కడ ఒక బలిపీఠం కట్టు” అని చెప్పాడు.  <span class="verse" id="V2">2&#160;</span>యాకోబు తన ఇంటివారితో, తన దగ్గర ఉన్న వారందరితో “మీ దగ్గర ఉన్న అన్యదేవుళ్ళను పారవేసి, మిమ్మల్ని మీరు పవిత్ర పరచుకుని, మీ వస్త్రాలు మార్చుకోండి.  <span class="verse" id="V3">3&#160;</span>మనం బేతేలుకు బయలుదేరి వెళ్దాం. నా కష్ట సమయంలో నాకు సహాయం చేసి, నేను వెళ్ళిన అన్ని చోట్లా నాకు తోడై ఉన్న దేవునికి అక్కడ ఒక బలిపీఠం కడతాను” అని చెప్పాడు. </div><div class='p'> <span class="verse" id="V4">4&#160;</span>వారు తమ దగ్గర ఉన్న అన్యదేవుళ్ళన్నిటినీ తమ చెవి పోగులనూ యాకోబుకు అప్పగించారు. యాకోబు వాటిని షెకెము దగ్గర ఉన్న సింధూర వృక్షం కింద పాతిపెట్టాడు.  <span class="verse" id="V5">5&#160;</span>వారు ప్రయాణమై వెళ్తూ ఉన్నప్పుడు, వారి చుట్టూ ఉన్న పట్టణాల వారికి దేవుడు భయం పుట్టించాడు కాబట్టి వారు యాకోబు కుటుంబాన్ని తరమ లేదు. </div><div class='p'> <span class="verse" id="V6">6&#160;</span>యాకోబు, అతడితో ఉన్నవారంతా కనానులో లూజుకు, అంటే బేతేలుకు వచ్చారు.  <span class="verse" id="V7">7&#160;</span>అతడు తన అన్న దగ్గర నుండి పారిపోయినప్పుడు దేవుడక్కడ అతడికి ప్రత్యక్షమయ్యాడు కాబట్టి వారు అక్కడ ఒక బలిపీఠం కట్టి ఆ ప్రదేశానికి <a href="#FN1" class="notemark">*<span class="popup"> బేతేలు దేవుడు.</span></a>ఏల్‌ బేతేలు అని పేరు పెట్టారు.  <span class="verse" id="V8">8&#160;</span>రిబ్కా దాది దెబోరా చనిపోయినప్పుడు ఆమెను బేతేలుకు దిగువన ఉన్న సింధూర వృక్షం కింద పాతిపెట్టి, దానికి <a href="#FN2" class="notemark">†<span class="popup"> ఒక విధమైన సింధూర వృక్షం. దీనికి ఏడుపు వృక్షం.</span></a>అల్లోన్ బాకూత్‌ అనే పేరు పెట్టారు. </div><div class='p'> <span class="verse" id="V9">9&#160;</span>యాకోబు పద్దనరాము నుండి వస్తూ ఉండగా దేవుడు అతడికి మళ్ళీ ప్రత్యక్షమై అతణ్ణి ఆశీర్వదించాడు.  <span class="verse" id="V10">10&#160;</span>అప్పుడు దేవుడు అతనితో “నీ పేరు యాకోబు. కానీ ఇప్పటినుండి అది యాకోబు కాదు, నీ పేరు ఇశ్రాయేలు” అని చెప్పి అతనికి ఇశ్రాయేలు అని పేరు పెట్టాడు.  <span class="verse" id="V11">11&#160;</span>దేవుడు “నేను సర్వశక్తిగల దేవుణ్ణి. నువ్వు ఫలించి అభివృద్ధి పొందు. ఒక జనాంగం, జాతుల గుంపు నీనుండి కలుగుతాయి. రాజులు నీ సంతానంలో నుండి వస్తారు.  <span class="verse" id="V12">12&#160;</span>నేను అబ్రాహాముకు, ఇస్సాకుకు ఇచ్చిన దేశాన్ని నీకిస్తాను. నీ తరువాత నీ సంతానానికి కూడా ఈ దేశాన్ని ఇస్తాను” అని అతనితో చెప్పాడు.  <span class="verse" id="V13">13&#160;</span>దేవుడు అతనితో మాట్లాడిన ఆ స్థలం నుండి పరలోకానికి వెళ్ళాడు. </div><div class='p'> <span class="verse" id="V14">14&#160;</span>దేవుడు తనతో మాట్లాడిన చోట యాకోబు ఒక స్తంభం, అంటే ఒక రాతి స్తంభం నిలబెట్టి దాని మీద పానార్పణం చేసి దాని మీద నూనె పోశాడు.  <span class="verse" id="V15">15&#160;</span>తనతో దేవుడు మాట్లాడిన చోటికి యాకోబు బేతేలు అని పేరు పెట్టాడు. </div><div class='s'>బెన్యామిను జననం, రాహేలు మరణం </div><div class='p'> <span class="verse" id="V16">16&#160;</span>వారు బేతేలు నుండి ప్రయాణమై వెళ్ళారు. దారిలో ఎఫ్రాతాకు ఇంకా కొంత దూరం ఉన్నప్పుడు రాహేలుకు కానుపు నొప్పులు మొదలయ్యాయి.  <span class="verse" id="V17">17&#160;</span>ఆమె ప్రసవం వలన తీవ్రంగా ప్రయాసపడుతూ ఉండగా మంత్రసాని ఆమెతో “భయపడ వద్దు, ఈ సారి కూడా నీకు కొడుకే పుడతాడు” అంది.  <span class="verse" id="V18">18&#160;</span>రాహేలు కొడుకును ప్రసవించి చనిపోయింది. ప్రాణం పోతూ ఉన్న సమయంలో ఆమె “వీడి పేరు <a href="#FN3" class="notemark">‡<span class="popup"> నా యాతన పుత్రుడు.</span></a>బెనోని” అంది. కాని అతని తండ్రి అతనికి <a href="#FN4" class="notemark">§<span class="popup"> నా కుడి చేతి పుత్రుడు.</span></a>బెన్యామీను అని పేరు పెట్టాడు.  <span class="verse" id="V19">19&#160;</span>ఆ విధంగా రాహేలు చనిపోయినప్పుడు ఆమెను బేత్లెహేము అని పిలిచే ఎఫ్రాతా మార్గంలో సమాధి చేశారు.  <span class="verse" id="V20">20&#160;</span>యాకోబు ఆమె సమాధి మీద ఒక స్తంభాన్ని నిలిపాడు. అది ఈ రోజు వరకూ రాహేలు సమాధి స్తంభంగా నిలిచి ఉంది. </div><div class='p'> <span class="verse" id="V21">21&#160;</span>ఇశ్రాయేలు ప్రయాణం కొనసాగించి మిగ్దల్‌ ఏదెరుకు అవతల తన గుడారం వేసుకున్నాడు.  <span class="verse" id="V22">22&#160;</span>ఇశ్రాయేలు ఆ దేశంలో నివసిస్తున్నప్పుడు రూబేను తన తండ్రి ఉపపత్ని అయిన బిల్హాతో లైంగిక సంబంధం పెట్టుకున్నాడు. ఆ సంగతి ఇశ్రాయేలుకు తెలిసింది. </div><div class='p'> <span class="verse" id="V23">23&#160;</span>యాకోబు కొడుకులు పన్నెండు మంది. యాకోబు జ్యేష్ఠకుమారుడు రూబేను, షిమ్యోను, లేవి, యూదా, ఇశ్శాఖారు, జెబూలూను. వీరు లేయా కొడుకులు.  <span class="verse" id="V24">24&#160;</span>యోసేపు, బెన్యామీను. వీరు రాహేలు కొడుకులు.  <span class="verse" id="V25">25&#160;</span>రాహేలు దాసి అయిన బిల్హా కొడుకులు దాను, నఫ్తాలి.  <span class="verse" id="V26">26&#160;</span>లేయా దాసి అయిన జిల్పా కొడుకులు గాదు, ఆషేరు. వీరంతా పద్దనరాములో యాకోబుకు పుట్టిన కొడుకులు.  <span class="verse" id="V27">27&#160;</span>అబ్రాహాము, ఇస్సాకులు నివసించిన మమ్రేలోని కిర్యతర్బాలో తన తండ్రి ఇస్సాకు దగ్గరికి యాకోబు వచ్చాడు. అదే హెబ్రోను. </div><div class='s'>ఇస్సాకు మరణం </div><div class='p'> <span class="verse" id="V28">28&#160;</span>ఇస్సాకు నూట ఎనభై సంవత్సరాలు బతికాడు.  <span class="verse" id="V29">29&#160;</span>ఇస్సాకు కాలం నిండిన వృద్ధుడై చనిపోయి తన పూర్వికుల దగ్గరికి చేరిపోయాడు. అతని కొడుకులు ఏశావు, యాకోబు అతణ్ణి సమాధి చేశారు. </div><ul class='tnav'>
<li><a href='index.htm'>ఆదికాండం</a></li>
<li><a href='GEN34.htm'>&lt;</a></li>
<li><a href='GEN.htm'>35</a></li>
<li><a href='GEN36.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">35:7</a>
 <span class="ft">బేతేలు దేవుడు.</span></p>
<p class="f" id="FN2"><span class="notemark">†</span><a class="notebackref" href="#V8">35:8</a>
 <span class="ft">ఒక విధమైన సింధూర వృక్షం. దీనికి ఏడుపు వృక్షం.</span></p>
<p class="f" id="FN3"><span class="notemark">‡</span><a class="notebackref" href="#V18">35:18</a>
 <span class="ft">నా యాతన పుత్రుడు.</span></p>
<p class="f" id="FN4"><span class="notemark">§</span><a class="notebackref" href="#V18">35:18</a>
 <span class="ft">నా కుడి చేతి పుత్రుడు.</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
