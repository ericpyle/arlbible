<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 12</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK11.htm'>&lt;</a></li>
<li><a href='LUK.htm'>12</a></li>
<li><a href='LUK13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>పరిసయ్యుల పొంగజేసే పదార్థం గురించి హెచ్చరిక </div><div class='r'><a href='MRK08.htm#V1'>మార్కు 8:14-21</a> </div><div class='p'> <span class="verse" id="V1">1&#160;</span>అంతలో వేలకొద్దీ ప్రజలు పోగయి ఒకరినొకరు తొక్కుకుంటూ ఉన్నారు. అప్పుడు ఆయన మొదట తన శిష్యులతో ఇలా చెప్పనారంభించాడు. </div><div class='p'><span class='wj'>“పరిసయ్యుల పులిసిన పిండిని గురించి అంటే వారి వేషధారణ విషయం జాగ్రత్త పడండి.</span>  <span class="verse" id="V2">2&#160;</span> <span class='wj'>కప్పి పెట్టింది ఏదీ బట్టబయలు కాకపోదు. రహస్యమైనదేదీ తెలియకుండా ఉండదు.</span>  <span class="verse" id="V3">3&#160;</span> <span class='wj'>అందుకని మీరు చీకటిలో మాట్లాడేవి వెలుగులో వినబడతాయి. గదుల్లో చెప్పుకునేవి ఇంటి కప్పుల పైన చాటిస్తారు.</span> </div><div class='p'> <span class="verse" id="V4">4&#160;</span> <span class='wj'>నా స్నేహితులైన మీకు నేను చెప్పేదేమిటంటే దేహాన్ని చంపడం మినహా మరేమీ చేయలేని వాడికి భయపడవద్దు.</span>  <span class="verse" id="V5">5&#160;</span> <span class='wj'>ఎవరికి మీరు భయపడాలో చెబుతాను. చంపిన తరువాత నరకంలో పడవేసే శక్తి గల వాడికి భయపడండి. ఆయనకే భయపడమని మీకు చెబుతున్నాను.</span> </div><div class='p'> <span class="verse" id="V6">6&#160;</span> <span class='wj'>ఐదు పిచ్చుకలను రెండు కాసులకు అమ్ముతారు కదా. అయినా వాటిలో ఒక్కదాన్ని కూడా దేవుడు మర్చిపోడు.</span>  <span class="verse" id="V7">7&#160;</span> <span class='wj'>మీ తలవెంట్రుకలన్నిటికీ లెక్క ఉంది. భయపడకండి. మీరు ఎన్నో పిచ్చుకల కంటే విలువైన వారు కదా.</span> </div><div class='p'> <span class="verse" id="V8">8&#160;</span> <span class='wj'>ఇంకా మీతో చెప్పేదేమిటంటే, నన్ను మనుషుల ముందు ఎవరు అంగీకరిస్తాడో వాణ్ణి మనుష్య కుమారుడు దేవుని దూతల ముందు అంగీకరిస్తాడు.</span>  <span class="verse" id="V9">9&#160;</span> <span class='wj'>మనుషుల ముందు నేనెవరో తెలియదు అనే వారి గురించి నేను కూడా దేవుని దూతల ముందు వారెవరో నాకు తెలియదు అని చెబుతాను.</span>  <span class="verse" id="V10">10&#160;</span> <span class='wj'>మనుష్య కుమారుడికి వ్యతిరేకంగా ఏదన్నా మాట అనే వాడికి పాపక్షమాపణ కలుగుతుంది గానీ పరిశుద్ధాత్మను దూషిస్తే వాడికి క్షమాపణ లేదు.</span> </div><div class='p'> <span class="verse" id="V11">11&#160;</span> <span class='wj'>వారు సమాజమందిరాల్లో పెద్దల దగ్గరకూ అధిపతుల దగ్గరకూ అధికారుల దగ్గరకూ మిమ్మల్ని తీసుకు వెళ్ళేటప్పుడు అక్కడ ఎలా జవాబివ్వాలా, ఏం మాట్లాడాలా అని చింత పడవద్దు.</span>  <span class="verse" id="V12">12&#160;</span> <span class='wj'>మీరు ఏం చెప్పాలో ఆ సమయంలోనే పరిశుద్ధాత్మ మీకు నేర్పిస్తాడు.”</span> </div><div class='p'> <span class="verse" id="V13">13&#160;</span>ఆ జనసమూహంలో ఒకడు, “ఉపదేశకా, వారసత్వంగా వచ్చిన ఆస్తిలో నాకు భాగం పంచమని మా అన్నయ్యతో చెప్పండి” అన్నాడు.  <span class="verse" id="V14">14&#160;</span>అందుకు ఆయన, <span class='wj'>“ఏమయ్యా, మీ మీద పెద్దమనిషిగా మధ్యవర్తిగానో నన్నెవరు నియమించారు?”</span> అన్నాడు.  <span class="verse" id="V15">15&#160;</span>ఆయన ఇంకా వారితో ఇలా అన్నాడు, <span class='wj'>“మీరు అత్యాశకు చోటివ్వకండి. జీవం అంటే సంపదలు విస్తరించడం కాదు.”</span> </div><div class='s'>తెలివిలేని ధనికుని ఉపమానం </div><div class='p'> <span class="verse" id="V16">16&#160;</span>తరువాత ఆయన వారికి ఈ ఉపమానం చెప్పాడు. <span class='wj'>“ఒక ధనవంతుడి భూమి బాగా దిగుబడి ఇచ్చింది.</span>  <span class="verse" id="V17">17&#160;</span> <span class='wj'>అప్పుడు అతడు ఇలా ఆలోచించాడు, ‘నా పంట సమకూర్చుకోడానికి నాకు స్థలం చాలదు. కాబట్టి నేనేం చేయాలి? ఇలా చేస్తాను.</span>  <span class="verse" id="V18">18&#160;</span> <span class='wj'>నా గిడ్డంగులు పడగొట్టి ఇంకా పెద్దవి కట్టిస్తాను. వాటిలో నా ధాన్యమంతటినీ, నా ఆస్తి అంతటినీ నిల్వ చేస్తాను.</span>  <span class="verse" id="V19">19&#160;</span> <span class='wj'>అప్పుడు నా ప్రాణంతో ‘ప్రాణమా, ఎన్నో సంవత్సరాలకు సరిపడే తరగని ఆస్తి నీ కోసం సమకూర్చాను. సుఖపడు, తిను, తాగు, సంతోషంగా ఉండు’ అని చెబుతాను’ అనుకున్నాడు.</span>  <span class="verse" id="V20">20&#160;</span> <span class='wj'>అయితే దేవుడు అతడితో, ‘మూర్ఖుడా! ఈ రాత్రి నీ ప్రాణం అడుగుతున్నాను. నువ్వు కూడబెట్టినవి ఎవరివి అవుతాయి?’ అని అతనితో అన్నాడు.</span> </div><div class='p'> <span class="verse" id="V21">21&#160;</span> <span class='wj'>దేవుని విషయంలో ధనవంతుడు కాకుండా తన కోసమే సమకూర్చుకునే వాడు అలాగే ఉంటాడు”</span> అన్నాడు. </div><div class='p'> <span class="verse" id="V22">22&#160;</span>తరువాత యేసు తన శిష్యులతో ఇలా చెప్పాడు, <span class='wj'>“అందుచేత ఏం తింటామని మీ ప్రాణం కోసమో, ఏం కట్టుకుంటామని మీ శరీరం కోసమో మధన పడవద్దు.</span>  <span class="verse" id="V23">23&#160;</span> <span class='wj'>ఆహారం కంటే ప్రాణం, వస్త్రం కంటే దేహం గొప్పవి కావా?</span>  <span class="verse" id="V24">24&#160;</span> <span class='wj'>కాకుల గురించి ఆలోచించండి. అవి విత్తనాలు చల్లవు, కోయవు, వాటికి గిడ్డంగులూ, కొట్లూ లేవు. అయినా వాటిని దేవుడు పోషిస్తున్నాడు. మీరు పక్షులకంటే ఎంతో ఉన్నతమైన వారు.</span>  <span class="verse" id="V25">25&#160;</span> <span class='wj'>పైగా మీలో ఎవడు చింత పడడం వల్ల తన ఎత్తును ఒక మూరెడు ఎక్కువ చేసుకోగలడు?</span>  <span class="verse" id="V26">26&#160;</span> <span class='wj'>కాబట్టి చిన్న చిన్న విషయాలే మీరు చేయలేకపోతే పెద్దవాటిని గురించి ఆలోచించడం ఎందుకు? పువ్వులు ఎలా పూస్తున్నాయో చూడండి.</span>  <span class="verse" id="V27">27&#160;</span> <span class='wj'>అవి కష్టపడవు, బట్టలు నేయవు. అయినా తన వైభవమంతటితో సహా సొలొమోనుకున్న అలంకరణ ఈ పూలలో ఏ ఒక్కదాని అలంకరణకీ సరి తూగదని మీకు చెబుతున్నాను.</span> </div><div class='p'> <span class="verse" id="V28">28&#160;</span> <span class='wj'>అల్ప విశ్వాసులారా, ఈ వేళ పొలంలో ఉండి, రేపు పొయ్యిలో వేసే అడవి గడ్డినే దేవుడిలా అలంకరిస్తే మీకు మరి ఎంతో ఖాయంగా బట్టలిస్తాడు గదా.</span>  <span class="verse" id="V29">29&#160;</span> <span class='wj'>ఏం తింటాం, ఏం తాగుతాం అని దిగులు పెట్టుకోకండి. చింతించకండి.</span>  <span class="verse" id="V30">30&#160;</span> <span class='wj'>లోకులు వీటిని వెతుకుతారు. ఇవి మీకు కావాలని మీ తండ్రికి తెలుసు.</span>  <span class="verse" id="V31">31&#160;</span> <span class='wj'>మీరు మాత్రం ఆయన రాజ్యాన్ని వెదకండి. దానితోపాటుగా ఇవి కూడా మీకు లభిస్తాయి.</span> </div><div class='p'> <span class="verse" id="V32">32&#160;</span> <span class='wj'>చిన్న మందా, భయపడకండి. మీకు రాజ్యాన్నివ్వడం మీ తండ్రికి ఇష్టం.</span>  <span class="verse" id="V33">33&#160;</span> <span class='wj'>మీకు ఉన్నవాటిని అమ్మి దాన ధర్మాలు చేయండి. పరలోకంలో పాతగిలిపోని డబ్బు సంచులనూ, నాశనం కాని ధనాన్నీ సంపాదించుకోండి. అక్కడికి దొంగ రాడు, పురుగు పట్టదు.</span>  <span class="verse" id="V34">34&#160;</span> <span class='wj'>మీ డబ్బు ఎక్కడ ఉంటుందో మీ హృదయం అక్కడే ఉంటుంది.</span> </div><div class='s'>రెండవ రాకకు సంబంధించిన ఉపమానాలు, హెచ్చరికలు </div><div class='r'><a href='MAT24.htm#V1'>మత్తయి 24:37-25:30</a> </div><div class='p'> <span class="verse" id="V35">35&#160;</span> <span class='wj'>“మీ నడుము బిగించుకుని ఉండండి. మీ దీపాలు వెలుగుతూ ఉండనివ్వండి.</span>  <span class="verse" id="V36">36&#160;</span> <span class='wj'>యజమాని ఎప్పుడు వస్తాడో అని అతని కోసం ఎదురు చూస్తూ అతడు పెండ్లి విందు నుండి వచ్చి తలుపు కొట్టగానే తలుపు తీసే సేవకుల్లా ఉండండి.</span> </div><div class='p'> <span class="verse" id="V37">37&#160;</span> <span class='wj'>యజమాని వచ్చి ఏ సేవకులు మెలకువగా ఉండడం చూస్తాడో ఆ దాసులు ధన్యులు. అప్పుడు అతడు తన నడుం కట్టుకుని వారిని భోజనానికి కూర్చోబెట్టి, వారికి తానే పరిచర్య చేస్తాడని మీకు కచ్చితంగా చెబుతున్నాను.</span>  <span class="verse" id="V38">38&#160;</span> <span class='wj'>అతడు రాత్రి రెండవ జాములో వచ్చినా, మూడవ జాములో వచ్చినా ఏ సేవకులు మెలకువగా ఉండడం చూస్తాడో ఆ సేవకులు ధన్యులు.</span>  <span class="verse" id="V39">39&#160;</span> <span class='wj'>దొంగ ఏ సమయంలో వస్తాడో ఇంటి యజమానికి తెలిస్తే అతడు మెలకువగా ఉండి తన ఇంటికి కన్నం వేయనివ్వడని తెలుసుకోండి.</span>  <span class="verse" id="V40">40&#160;</span> <span class='wj'>మీరు ఊహించని సమయంలో మనుష్య కుమారుడు వస్తాడు కాబట్టి మీరు కూడా సిద్ధంగా ఉండండి”</span> అని వారికి చెప్పాడు.  <span class="verse" id="V41">41&#160;</span>అప్పుడు పేతురు, “ప్రభూ ఈ ఉపమానం మా కోసమే చెబుతున్నావా లేక అందరి కోసం చెబుతున్నావా?” అని ఆయనను అడిగాడు. </div><div class='s'>గృహ నిర్వాహకుడు, సేవకులు </div><div class='p'> <span class="verse" id="V42">42&#160;</span>దానికి ప్రభువు ఇలా అన్నాడు, <span class='wj'>“సరైన సమయంలో అందరికీ ఆహారం పెట్టడానికి యజమానుడు తన ఇంటిపై నియమించే నమ్మకమైన, బుద్ధిగల నిర్వాహకుడెవడు?</span>  <span class="verse" id="V43">43&#160;</span> <span class='wj'>యజమాని వచ్చి ఏ పనివాడు ఆ విధంగా చేయడం చూస్తాడో ఆ పనివాడు ధన్యుడు.</span>  <span class="verse" id="V44">44&#160;</span> <span class='wj'>అప్పుడు ఆ యజమాని తన ఆస్తి అంతటి మీదా అతణ్ణి ఉంచుతాడని మీకు చెబుతున్నాను.</span> </div><div class='p'> <span class="verse" id="V45">45&#160;</span> <span class='wj'>అయితే ఆ పనివాడు నా యజమాని ఆలస్యం చేస్తున్నాడని మనసులో అనుకుని తోటి దాసదాసీలను కొట్టడం, తిని తాగి మత్తెక్కి ఉండడం చేస్తే</span>  <span class="verse" id="V46">46&#160;</span> <span class='wj'>వాడు ఎదురు చూడని రోజున తెలియని సమయంలో యజమాని వస్తాడు. వాణ్ణి కఠినంగా శిక్షించి నమ్మదగని వారి గతే వాడికి పట్టేలా చేస్తాడు.</span>  <span class="verse" id="V47">47&#160;</span> <span class='wj'>తన యజమాని ఇష్టం తెలిసి కూడా సిద్ధపడకుండా, ఆయన ఇష్ట ప్రకారం చేయకుండా ఉండే సేవకుడికి చాలా దెబ్బలు తగులుతాయి.</span>  <span class="verse" id="V48">48&#160;</span> <span class='wj'>దెబ్బలకు తగిన పనులు చేసినా తెలియక చేసిన వాడికి తక్కువ దెబ్బలే తగులుతాయి. ఎవరికి ఎక్కువగా ఇచ్చారో అతని దగ్గర ఎక్కువగా తీసుకుంటారు. మనుషులు ఎవరికి ఎక్కువ అప్పగిస్తారో వారి దగ్గరే ఎక్కువగా అడుగుతారు.</span> </div><div class='s'>క్రీస్తు విభేదాలు కలిగించేవాడు </div><div class='p'> <span class="verse" id="V49">49&#160;</span> <span class='wj'>“నేను భూమి మీద అగ్ని వేయడానికి వచ్చాను. అది ఇప్పటికే రగులుకుని మండాలని ఎంతగానో కోరుతున్నాను.</span>  <span class="verse" id="V50">50&#160;</span> <span class='wj'>అయితే నేను పొందాల్సిన బాప్తిసం ఉంది. అది జరిగే వరకూ నేను చాలా ఇబ్బంది పడుతున్నాను.</span>  <span class="verse" id="V51">51&#160;</span> <span class='wj'>నేను భూమి మీద శాంతిని స్థాపించడానికి వచ్చానని మీరు అనుకుంటున్నారా? కానే కాదు. నేను చీలికలు కలగజేయడానికే వచ్చానని మీకు చెబుతున్నాను.</span> </div><div class='p'> <span class="verse" id="V52">52&#160;</span> <span class='wj'>ఇక నుండి ఒక ఇంట్లో ఉండే ఐదుగురు వేరుపడి ఇద్దరికి విరోధంగా ముగ్గురూ, ముగ్గురికి విరోధంగా ఇద్దరూ ఉంటారు.</span>  <span class="verse" id="V53">53&#160;</span> <span class='wj'>తండ్రి కొడుక్కీ, కొడుకు తండ్రికీ, తల్లి కూతురుకీ, కూతురు తల్లికీ, అత్త కోడలికీ, కోడలు అత్తకూ విరోధులుగా ఉంటారు”</span> అని చెప్పాడు. </div><div class='p'> <span class="verse" id="V54">54&#160;</span>తరవాత ఆయన జనసమూహాలతో ఇలా అన్నాడు, <span class='wj'>“మీరు పడమర నుండి మబ్బు పైకి రావడం చూసేటప్పుడు వాన వస్తుందని వెంటనే చెప్పేస్తారు. అలాగే జరుగుతుంది.</span>  <span class="verse" id="V55">55&#160;</span> <span class='wj'>దక్షిణపు గాలి వీయడం చూసేటప్పుడు వడగాలి కొడుతుందని చెబుతారు. అలాగే జరుగుతుంది.</span>  <span class="verse" id="V56">56&#160;</span> <span class='wj'>కపట భక్తులారా, మీరు భూమి, ఆకాశాల ధోరణులను గుర్తిస్తారు గానీ ఇప్పటి కాలం తీరు గుర్తించలేక పోతున్నారు.</span> </div><div class='p'> <span class="verse" id="V57">57&#160;</span> <span class='wj'>ఏది న్యాయమో మీ అంతట మీరే ఎందుకు ఆలోచించరు?</span>  <span class="verse" id="V58">58&#160;</span> <span class='wj'>మీపై నేరారోపణ చేసే వాడితో కలసి న్యాయాధికారి దగ్గరికి వెళ్తున్నప్పుడు దారిలోనే అతనితో రాజీపడే ప్రయత్నం చెయ్యి. లేకుంటే అతడు నిన్ను న్యాయాధిపతి దగ్గరికి లాక్కుపోతాడు. ఆ న్యాయాధిపతి నిన్ను భటుడికి అప్పగిస్తాడు. ఆ భటుడు నిన్ను జైల్లో పెడతాడు.</span>  <span class="verse" id="V59">59&#160;</span> <span class='wj'>చివరి పైసా చెల్లించేంత వరకూ నువ్వు బయటకు రానే రావని నీకు చెబుతున్నాను.” అన్నాడు.</span> </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK11.htm'>&lt;</a></li>
<li><a href='LUK.htm'>12</a></li>
<li><a href='LUK13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
