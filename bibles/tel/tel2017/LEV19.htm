<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లేవీకాండం 19</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లేవీకాండం</a></li>
<li><a href='LEV18.htm'>&lt;</a></li>
<li><a href='LEV.htm'>19</a></li>
<li><a href='LEV20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>వేరు వేరు చట్టాలు </div><div class='p'> <span class="verse" id="V1">1&#160;</span>యెహోవా మోషేకు ఇంకా ఇలా ఆజ్ఞాపించాడు. ఇశ్రాయేలీయుల సమాజమంతటితో ఇలా చెప్పు.  <span class="verse" id="V2">2&#160;</span>“మీరు పరిశుద్ధంగా ఉండాలి. ఎందుకంటే మీ దేవుడైన యెహోవా అనే నేను పరిశుద్ధుడిని.  <span class="verse" id="V3">3&#160;</span>మీలో ప్రతివాడూ తన తల్లిని తన తండ్రిని గౌరవించాలి. నేను నియమించిన విశ్రాంతి దినాలను ఆచరించాలి. నేను మీ దేవుడైన యెహోవాను. </div><div class='p'> <span class="verse" id="V4">4&#160;</span>మీరు పనికిమాలిన దేవుళ్ళ వైపు తిరగకూడదు. మీరు పోత విగ్రహాలను చేసుకోకూడదు. నేను మీ దేవుడైన యెహోవాను. </div><div class='p'> <span class="verse" id="V5">5&#160;</span>మీరు యెహోవాకు సమాధాన బలి అర్పించేటప్పుడు అది అంగీకారయోగ్యమయ్యేలా అర్పించాలి.  <span class="verse" id="V6">6&#160;</span>మీరు బలిమాంసాన్ని బలి అర్పించిన రోజైనా, మరునాడైనా దాన్ని తినాలి. మూడో రోజు దాకా మిగిలి ఉన్న దాన్ని పూర్తిగా కాల్చివేయాలి.  <span class="verse" id="V7">7&#160;</span>మూడో రోజున దానిలో కొంచెం తిన్నా సరే, అది అసహ్యం. అది ఆమోదం కాదు.  <span class="verse" id="V8">8&#160;</span>మూడో రోజున దాన్ని తినేవాడు తన దోషశిక్షను భరిస్తాడు. వాడు యెహోవాకు పరిశుద్ధమైన దాన్ని అపవిత్ర పరిచాడు కదా. వాడిని ప్రజల్లో లేకుండా చెయ్యాలి. </div><div class='p'> <span class="verse" id="V9">9&#160;</span>మీరు మీ పొలం పంట కోసేటప్పుడు నీ పొలం మూలల్లొ పూర్తిగా కోయకూడదు. నీ కోతలో పరిగె ఏరుకోకూడదు. నీ పండ్ల చెట్ల పరిగెను సమకూర్చుకోకూడదు.  <span class="verse" id="V10">10&#160;</span>నీ ద్రాక్ష తోటలో పండ్లన్నిటినీ సేకరించుకో కూడదు. ద్రాక్ష తోటలో రాలిన పండ్లను ఏరుకోకూడదు. పేదలకు, పరదేశులకు వాటిని విడిచిపెట్టాలి. </div><div class='p'> <span class="verse" id="V11">11&#160;</span>నేను మీ దేవుడైన యెహోవాను. </div><div class='p'>మీరు దొంగతనం చేయకూడదు. </div><div class='p'>అబద్ధం ఆడకూడదు. </div><div class='p'>ఒకడినొకడు దగా చెయ్యకూడదు. </div><div class='p'> <span class="verse" id="V12">12&#160;</span>నా నామం పేరిట అబద్ధంగా ఒట్టు పెట్టుకోకూడదు. </div><div class='p'>నీ దేవుని పేరును అపవిత్ర పరచకూడదు. నేను యెహోవాను. </div><div class='p'> <span class="verse" id="V13">13&#160;</span>నీ పొరుగు వాణ్ణి పీడించకూడదు. </div><div class='p'>అతణ్ణి దోచుకోకూడదు. </div><div class='p'>కూలివాడి కూలీ డబ్బు మరునాటి వరకూ నీ దగ్గర ఉంచుకోకూడదు. </div><div class='p'> <span class="verse" id="V14">14&#160;</span>చెవిటివాణ్ణి తిట్ట కూడదు. </div><div class='p'>గుడ్డివాడి దారిలో అడ్డంకులు వేయకూడదు. </div><div class='p'>నీ దేవునికి భయపడాలి. నేను యెహోవాను. </div><div class='p'> <span class="verse" id="V15">15&#160;</span>అన్యాయ తీర్పు తీర్చకూడదు. </div><div class='p'>బీదవాడని పక్షపాతం చూపకూడదు. </div><div class='p'>గొప్పవాడని అభిమానం చూపకూడదు. </div><div class='p'>నీ పొరుగువాడి పట్ల న్యాయంగా ప్రవర్తించాలి. </div><div class='p'> <span class="verse" id="V16">16&#160;</span>నీ ప్రజల మధ్య కొండేలు చెబుతూ ఇంటింటికి తిరగకూడదు. </div><div class='p'><a href="#FN1" class="notemark">*<span class="popup"> ప్రాణం నిలపడానికి చూడాలి.</span></a>ఎవరికైనా ప్రాణ హాని కలిగించేది ఏదీ చెయ్యవద్దు. నేను యెహోవాను. </div><div class='p'> <span class="verse" id="V17">17&#160;</span>నీ హృదయంలో నీ సోదరుణ్ణి అసహ్యించుకోకూడదు. </div><div class='p'>నీ పొరుగువాడి పాపం నీ మీదికి రాకుండేలా నీవు తప్పకుండా అతణ్ణి గద్దించాలి. </div><div class='p'> <span class="verse" id="V18">18&#160;</span>పగ సాధించ వద్దు. ఎవరిమీదా కక్ష పెట్టుకోవద్దు. </div><div class='p'>నిన్ను నీవు ప్రేమించుకున్నట్టే నీ సాటి మనిషిని ప్రేమించాలి. నేను యెహోవాను. </div><div class='p'> <span class="verse" id="V19">19&#160;</span>మీరు నా శాసనాలను పాటించాలి. </div><div class='p'>నీ జంతువులకు ఇతర జాతి జంతువులతో సంపర్కం చేయకూడదు. </div><div class='p'>నీ పొలంలో వేరు వేరు జాతుల విత్తనాలు చల్లకూడదు. </div><div class='p'>రెండు రకాల దారాలతో నేసిన బట్టలు ధరించకూడదు. </div><div class='p'> <span class="verse" id="V20">20&#160;</span>ఒక బానిస పిల్లలు ఒకడితో నిశ్చితార్థం జరిగాక ఆమెను వెల ఇచ్చి విడిపించకుండా, లేదా ఆమెకు విముక్తి కలగక ముందు ఎవరైనా ఆమెతో లైంగిక సంబంధం పెట్టుకుంటే అలాటి వాణ్ణి శిక్షించాలి. ఆమెకు విడుదల కలగలేదు గనక వారికి మరణశిక్ష విధించ కూడదు.  <span class="verse" id="V21">21&#160;</span>అతడు అపరాధ పరిహార బలిని, అంటే అపరాధ పరిహార బలిగా ఒక పొట్టేలును ప్రత్యక్ష గుడార ద్వారానికి యెహోవా సన్నిధికి తీసుకు రావాలి.  <span class="verse" id="V22">22&#160;</span>అప్పుడు యాజకుడు అతడు చేసిన పాపాన్నిబట్టి పాప పరిహార బలిగా ఆ పొట్టేలు మూలంగా యెహోవా సన్నిధిలో అతని కోసం ప్రాయశ్చిత్తం చేయాలి. ఈ విధంగా అతడు చేసిన పాపం విషయమై అతనికి క్షమాపణ కలుగుతుంది. </div><div class='p'> <span class="verse" id="V23">23&#160;</span>మీరు ఆ దేశానికి వచ్చి తినడానికి రకరకాల చెట్లు నాటినప్పుడు వాటి పండ్లను నిషేధంగా ఎంచాలి. మూడు సంవత్సరాల పాటు అవి మీకు అపవిత్రంగా ఉండాలి. వాటిని తినకూడదు.  <span class="verse" id="V24">24&#160;</span>నాలుగో సంవత్సరంలో వాటి పండ్లన్నీ యెహోవాకు ప్రతిష్ఠితమైన స్తుతి అర్పణలుగా ఉంటాయి. ఐదో సంవత్సరంలో వాటి పండ్లను తినొచ్చు.  <span class="verse" id="V25">25&#160;</span>నేను మీ దేవుడైన యెహోవాను. </div><div class='p'> <span class="verse" id="V26">26&#160;</span>రక్తం కలిసి ఉన్న మాంసం తినకూడదు. </div><div class='p'>శకునాలు చూడకూడదు. </div><div class='p'>మంత్ర ప్రయోగం ద్వారా ఇతరులను వశపరచుకోడానికి చూడకూడదు. </div><div class='p'> <span class="verse" id="V27">27&#160;</span>విగ్రహ పూజలు చేసే ఇతర జనాల్లాగా మీ తల పక్క భాగాలు గానీ నీ గడ్డం అంచులు గానీ గుండ్రంగా గొరిగించుకోకూడదు. </div><div class='p'> <span class="verse" id="V28">28&#160;</span>చచ్చిన వారి కోసం మీ దేహాన్ని గాయపరచుకోకూడదు. ఒంటిపై పచ్చబొట్లు పొడిపించుకోకూడదు. నేను మీ దేవుడైన యెహోవాను. </div><div class='p'> <span class="verse" id="V29">29&#160;</span>నీ కూతురిని వేశ్యగా చేసి ఆమెను హీనపరచకూడదు. అలా చేస్తే మీ దేశం వ్యభిచారంలో పడిపోతుంది. మీ ప్రాంతం కాముకత్వంతో నిండిపోతుంది. </div><div class='p'> <span class="verse" id="V30">30&#160;</span>నేను నియమించిన విశ్రాంతి దినాలను మీరు ఆచరించాలి. నా పరిశుద్ధ మందిరాన్ని గౌరవించాలి. నేను యెహోవాను. </div><div class='p'> <span class="verse" id="V31">31&#160;</span>చచ్చిన ఆత్మలతో మాట్లాడుతామని చెప్పే వారి దగ్గరికి సోదె చెప్పేవారి దగ్గరికి పోకూడదు. అలా చేస్తే వారివలన మీరు అపవిత్రులౌతారు. నేను మీ దేవుడైన యెహోవాను. </div><div class='p'> <span class="verse" id="V32">32&#160;</span>తల నెరసిన ముసలివాడి ఎదుట లేచి నిలబడి అతని ముఖాన్ని గౌరవించాలి. నీ దేవునికి భయపడాలి. నేను యెహోవాను. </div><div class='p'> <span class="verse" id="V33">33&#160;</span>మీ దేశంలో పరదేశి ఎవరైనా మీ మధ్య నివసించేటప్పుడు అతణ్ణి బాధ పెట్టకూడదు,  <span class="verse" id="V34">34&#160;</span>మీ మధ్య నివసించే పరదేశిని మీలో పుట్టినవాడి లాగానే ఎంచాలి. నిన్ను నీవు ప్రేమించుకున్నట్టే అతణ్ణి ప్రేమించాలి. ఐగుప్తులో మీరు పరదేశులుగా ఉన్నారు గదా. నేను మీ దేవుడైన యెహోవాను. </div><div class='p'> <span class="verse" id="V35">35&#160;</span>కొలతలోగాని తూనికలోగాని పరిమాణంలో గాని మీరు అన్యాయం చేయకూడదు.  <span class="verse" id="V36">36&#160;</span>న్యాయమైన త్రాసులు న్యాయమైన బరువులు, న్యాయమైన కొల పాత్రలు న్యాయమైన పడి మీకుండాలి. నేను ఐగుప్తులోనుండి మిమ్మల్ని రప్పించిన మీ దేవుడైన యెహోవాను. </div><div class='p'> <span class="verse" id="V37">37&#160;</span>మీరు నా శాసనాలన్నిటిని నా విధులన్నిటిని పాటించాలి. నేను యెహోవాను.” </div><ul class='tnav'>
<li><a href='index.htm'>లేవీకాండం</a></li>
<li><a href='LEV18.htm'>&lt;</a></li>
<li><a href='LEV.htm'>19</a></li>
<li><a href='LEV20.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">19:16</a>
 <span class="ft">ప్రాణం నిలపడానికి చూడాలి.</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
