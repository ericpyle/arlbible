<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఆదికాండం 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఆదికాండం</a></li>
<li><a href='index.htm'>&lt;</a></li>
<li><a href='GEN.htm'>1</a></li>
<li><a href='GEN02.htm'>&gt;</a></li>
</ul>
<div class="main">
<div class='mt'>ఆదికాండం </div><div class='is'>గ్రంథకర్త </div><div class='ip'>యూదు సంప్రదాయం, ఇతర బైబిల్ రచయితలు మొత్తం పాతనిబంధన పంచకాండాల రచయితగా ప్రవక్త, ఇశ్రాయేలు విమోచకుడు అయిన మోషేను పేర్కొన్నారు. ఈజిప్టు ఆస్థానంలో అతని విద్యాభ్యాసం (అపో. కా. 7:22), యెహోవాతో అతని సన్నిహిత సంబంధం ఈ అభిప్రాయానికి బలం చేకూరుస్తున్నాయి. యేసే స్వయంగా మోషే గ్రంథ కర్తృత్వాన్ని నిర్ధారించాడు (యోహాను 5:45-47). అయన కాలంలోని శాస్త్రులు, పరిసయ్యులు కూడా ఈ దీనికి సమ్మతించారు. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 1450 - 1410 </div><div class='ip'>ఇశ్రాయేలీయులు సీనాయి అరణ్య ప్రాంతంలో గడిపిన సంవత్సరంలో మోషే ఈ గ్రంథం రాశాడని చెప్పవచ్చు. </div><div class='is'>స్వీకర్త </div><div class='ip'>ఈజిప్టు బానిసత్వం నుండి విడుదలై వాగ్దాన దేశం కనానుకు చేరుకొనక ముందు ఆనాటి ఇశ్రాయేలీయులు. </div><div class='is'>ప్రయోజనం </div><div class='ip'>వారి జాతి “వంశవృక్షం” వారికి వివరించడానికి మోషే ఈ గ్రంథం రాశాడు. ఈ గ్రంథం రాయడంలో మోషే ఉద్దేశం ఇశ్రాయేలీయులు బానిసత్వంలోకి ఎలా వెళ్లారు (1:8), తమ వాగ్దాన భూమిలో ఎందుకు ప్రవేశించబోతున్నారు (17:8) అనేది వివరించి, ఇశ్రాయేలీయులుకు జరిగినవన్నీ దేవుని సర్వభౌమిక సంకల్పం ప్రకారమే జరిగాయని చెప్పడమే. ఈజిప్టులో వారి బానిసత్వం యాదృచ్చికంగా జరిగినది కాదనీ అది దేవుని విస్తృత ప్రణాళికలో భాగమనీ (15:13-16; 50:20) చెప్పడమే. అబ్రాహాము దేవుడు, ఇస్సాకు దేవుడు, యాకోబు దేవుడు ప్రపంచాన్ని చేసిన సృష్టికర్త అనీ (3:15-16) వివరించడమే. ఇశ్రాయేలీయుల దేవుడు కేవలం అనేకమంది దేవుళ్లలో ఒకడు కాదు, అయన ఆకాశాలను, భూమినీ చేసిన దేవాదిదేవుడు. </div><div class='is'>ముఖ్యాంశం </div><div class='ip'>అరంభాలు </div><div class='iot'>విభాగాలు </div><div class='io'>1. సృష్టి — 1:1-2:25 </div><div class='io'>2. మానవ పాపం — 3:1-24 </div><div class='io'>3. ఆదాము తరాలు — 4:1-6:8 </div><div class='io'>4. నోవహు వంశావళి — 6:9-11:32 </div><div class='io'>5. అబ్రాహాము చరిత్ర — 12:1-25:18 </div><div class='io'>6. ఇస్సాకు, అతని కొడుకుల చరిత్ర — 25:19-36:43 </div><div class='io'>7. యోసేపు తరాలు — 37:1-50:26  
</div><div class='chapterlabel' id="V0"> 1</div><div class='s'>విశ్వ సృష్టి </div><div class='p'> <span class="verse" id="V1">1&#160;</span>ఆరంభంలో దేవుడు ఆకాశాలనూ భూమినీ సృష్టించాడు.  <span class="verse" id="V2">2&#160;</span>భూమి <a href="#FN1" class="notemark">*<span class="popup"> అస్తవ్యస్తం గా </span></a>నిరాకారంగా, శూన్యంగా ఉంది. జలాగాధం మీద చీకటి కమ్ముకుని ఉంది. దేవుని ఆత్మ<a href="#FN2" class="notemark">†<span class="popup"> లేక దేవుని ప్రభావం, లేక దేవుని వాయువు. హీబ్రూరువారు </span></a> ఆ మహా జలరాశిపై కదలాడుతూ ఉన్నాడు. </div><div class='p'> <span class="verse" id="V3">3&#160;</span>దేవుడు “వెలుగు కలుగు గాక” అన్నాడు. వెలుగు కలిగింది.  <span class="verse" id="V4">4&#160;</span>ఆ వెలుగు దేవునికి మంచిదిగా అనిపించింది. దేవుడు వెలుగునూ చీకటినీ వేరు చేశాడు.  <span class="verse" id="V5">5&#160;</span>దేవుడు వెలుగుకు పగలు అనీ చీకటికి రాత్రి అని పేర్లు పెట్టాడు. సాయంత్రం అయింది, ఉదయం వచ్చింది, మొదటి రోజు<a href="#FN3" class="notemark">‡<span class="popup"> యూదులకు ఒక దినం అంటే సాయంత్రం నుండి మరుసటిరోజు సాయంత్రం వరకు.</span></a>. </div><div class='p'> <span class="verse" id="V6">6&#160;</span>దేవుడు “మహా జలరాశి మధ్యలో ఒక విశాల ప్రదేశం కలుగు గాక. అది నీళ్ళనుండి నీళ్ళను వేరు చేయు గాక” అన్నాడు.  <span class="verse" id="V7">7&#160;</span>దేవుడు ఆ విశాలమైన ప్రదేశాన్ని చేసి, దాని పైన ఉన్న జలాలను, కింద ఉన్న జలాలను వేరు చేసాడు. అది అలాగే జరిగింది.  <span class="verse" id="V8">8&#160;</span>దేవుడు ఆ విశాల ప్రదేశానికి “ఆకాశం” అని పేరు పెట్టాడు. రాత్రి అయింది, ఉదయం వచ్చింది, రెండవ రోజు. </div><div class='p'> <span class="verse" id="V9">9&#160;</span>దేవుడు “ఆకాశం కింద ఉన్న జలాలు ఒకే చోట సమకూడి ఆరిన నేల కనబడాలి” అన్నాడు. అలాగే జరిగింది.  <span class="verse" id="V10">10&#160;</span>దేవుడు ఆరిన నేలకు “భూమి” అని పేరు పెట్టాడు. కూర్చి ఉన్న జలాలకు “సముద్రాలు” అని పేరు పెట్టాడు. అది ఆయనకు మంచిదిగా అనిపించింది. </div><div class='p'> <span class="verse" id="V11">11&#160;</span>దేవుడు “వృక్ష జాలాన్ని, విత్తనాలుండే చెట్లను, భూమిపై తమ తమ జాతి ప్రకారం విత్తనాలు ఉండి ఫలం ఇచ్చే పండ్ల చెట్లను భూమి మొలిపించాలి” అన్నాడు. అలాగే జరిగింది.  <span class="verse" id="V12">12&#160;</span>వృక్ష జాతిని, విత్తనాలుండే చెట్లను, భూమిమీద తమ తమ జాతుల ప్రకారం తమలో విత్తనాలు ఉండి ఫలం ఇచ్చే పండ్ల చెట్లను భూమి మొలిపించింది. అది ఆయనకు మంచిదిగా కనబడింది.  <span class="verse" id="V13">13&#160;</span>రాత్రి అయింది, ఉదయం వచ్చింది-మూడవ రోజు. </div><div class='p'> <span class="verse" id="V14">14&#160;</span>దేవుడు “రాత్రి నుంచి పగలును వేరు చెయ్యడానికి ఆకాశ విశాలంలో జ్యోతులు ఉండాలి. కాలాలకు, రోజులకు, సంవత్సరాలకు అవి సూచనలుగా ఉండాలి.  <span class="verse" id="V15">15&#160;</span>భూమికి వెలుగు ఇవ్వడానికి ఆకాశ విశాలంలో జ్యోతులుగా అవి ఉండాలి” అన్నాడు. అలాగే జరిగింది. </div><div class='p'> <span class="verse" id="V16">16&#160;</span>దేవుడు రెండు గొప్ప జ్యోతులు చేశాడు. పగటిని ఏలడానికి పెద్ద జ్యోతిని, రాత్రిని పాలించడానికి చిన్న జ్యోతిని చేశాడు. ఆయన నక్షత్రాలను కూడా చేశాడు.  <span class="verse" id="V17">17&#160;</span>భూమికి వెలుగు ఇవ్వడానికీ,  <span class="verse" id="V18">18&#160;</span>పగటినీ రాత్రినీ పాలించడానికీ, వెలుగునూ చీకటినీ వేరు చెయ్యడానికీ, దేవుడు ఆకాశ విశాలంలో వాటిని అమర్చాడు. అది ఆయనకు మంచిదిగా కనబడింది.  <span class="verse" id="V19">19&#160;</span>రాత్రి అయింది. ఉదయం వచ్చింది-నాలుగో రోజు. </div><div class='p'> <span class="verse" id="V20">20&#160;</span>దేవుడు “చలించే ప్రాణులు జలాల్లో కుప్పలు తెప్పలుగా నిండిపోవాలి. భూమిపై ఉన్న ఆకాశవిశాలంలో పక్షులు ఎగరాలి” అన్నాడు.  <span class="verse" id="V21">21&#160;</span>దేవుడు బ్రహ్మాండమైన జలచరాలనూ, చలించే ప్రాణులన్నిటినీ వాటి వాటి జాతుల ప్రకారం పుష్కలంగా జలాలను నింపి వేసేలా సృష్టించాడు. ఇంకా వాటి వాటి జాతి ప్రకారం రెక్కలున్న ప్రతి పక్షినీ సృష్టించాడు. అది ఆయనకు మంచిదిగా కనబడింది. </div><div class='p'> <span class="verse" id="V22">22&#160;</span>దేవుడు “మీరు ఫలించి వృద్ధి పొందండి. సముద్ర జలాలను నింపండి. పక్షులు భూమి మీద విస్తరించాలి” అని వాటిని దీవించాడు.  <span class="verse" id="V23">23&#160;</span>రాత్రి అయింది. ఉదయం వచ్చింది-ఐదో రోజు. </div><div class='p'> <span class="verse" id="V24">24&#160;</span>దేవుడు “వాటి వాటి జాతుల ప్రకారం ప్రాణం గలవాటిని, అంటే వాటి వాటి జాతి ప్రకారం పశువులను, పురుగులను, అడవి జంతువులను భూమి పుట్టించాలి” అన్నాడు. అలాగే జరిగింది.  <span class="verse" id="V25">25&#160;</span>దేవుడు, వాటి వాటి జాతుల ప్రకారం అడవి జంతువులనూ వాటి వాటి జాతుల ప్రకారం పశువులనూ, వాటి వాటి జాతుల ప్రకారం నేలమీద పాకే ప్రతి పురుగునూ చేశాడు. అది ఆయనకు మంచిదిగా కనబడింది. </div><div class='p'> <span class="verse" id="V26">26&#160;</span>దేవుడు ఇలా అన్నాడు. “మన స్వరూపంలో మన పోలికలో మనిషిని చేద్దాం. సముద్రంలో చేపల మీదా ఆకాశంలో పక్షుల మీదా పశువుల మీదా భూమి మీద పాకే ప్రతి జంతువు మీదా భూమి అంతటి మీదా వారికి ఆధిపత్యం ఉండాలి” అన్నాడు.  <span class="verse" id="V27">27&#160;</span>దేవుడు తన స్వరూపంలో మనిషిని సృష్టించాడు. దేవుని స్వరూపంలో అతణ్ణి సృష్టించాడు. పురుషుడిగా స్త్రీగా వాళ్ళను సృష్టించాడు. </div><div class='p'> <span class="verse" id="V28">28&#160;</span>దేవుడు వాళ్ళను దీవించి “మీరు ఫలించి, సంఖ్యలో వృద్ధి చెందండి. భూమి అంతటా విస్తరించి, భూమిని నింపి దాన్ని స్వాధీనం చేసుకోండి. సముద్రంలో చేపలనూ ఆకాశంలో పక్షులనూ మీదా భూమి మీద పాకే ప్రతి ప్రాణినీ పరిపాలించండి” అని చెప్పాడు.  <span class="verse" id="V29">29&#160;</span>దేవుడు ఇంకా ఇలా అన్నాడు. “చూడండి, భూమిమీద ఉన్న విత్తనాలిచ్చే ప్రతి చెట్టును, విత్తనాలున్న ఫలాలు ఇచ్చే ప్రతి చెట్టును మీకు ఇచ్చాను. అవి మీకు ఆహారం అవుతాయి. </div><div class='p'> <span class="verse" id="V30">30&#160;</span>భూమిమీద ఉండే జంతువులన్నిటికీ ఆకాశ పక్షులన్నిటికీ భూమి మీద పాకే జీవాలన్నిటికీ పచ్చని చెట్లన్నీ ఆహారం అవుతాయి” అన్నాడు. అలాగే జరిగింది.  <span class="verse" id="V31">31&#160;</span>దేవుడు తాను చేసిందంతా చూసినప్పుడు అది ఆయనకు ఎంతో మంచిదిగా కనబడింది. రాత్రి అయింది. ఉదయం వచ్చింది-ఆరవ రోజు. </div><ul class='tnav'>
<li><a href='index.htm'>ఆదికాండం</a></li>
<li><a href='index.htm'>&lt;</a></li>
<li><a href='GEN.htm'>1</a></li>
<li><a href='GEN02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">1:2</a>
 <span class="ft">అస్తవ్యస్తం గా </span></p>
<p class="f" id="FN2"><span class="notemark">†</span><a class="notebackref" href="#V2">1:2</a>
 <span class="ft">లేక దేవుని ప్రభావం, లేక దేవుని వాయువు. హీబ్రూరువారు </span></p>
<p class="f" id="FN3"><span class="notemark">‡</span><a class="notebackref" href="#V5">1:5</a>
 <span class="ft">యూదులకు ఒక దినం అంటే సాయంత్రం నుండి మరుసటిరోజు సాయంత్రం వరకు.</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
