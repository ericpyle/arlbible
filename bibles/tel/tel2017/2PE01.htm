<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 పేతురు రాసిన రెండవ పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>పేతురు రాసిన రెండవ పత్రిక</a></li>
<li><a href='1PE05.htm'>&lt;</a></li>
<li><a href='2PE.htm'>1</a></li>
<li><a href='2PE02.htm'>&gt;</a></li>
</ul>
<div class="main">
<div class='mt'>పేతురు రాసిన రెండవ పత్రిక </div><div class='is'>గ్రంథకర్త </div><div class='ip'>2 పేతురు రచయిత అపోస్తలుడు పేతురు. 1:1 లో అతడు ఈ విషయం చెప్పాడు. 3:1 లో రచయిత తాను యేసు రూపాంతరం చూశానని చెప్పాడు (1:16-18). సమ దృక్పధ సువార్తల ప్రకారం యేసుతోబాటు అక్కడికి వెళ్ళిన ముగ్గురిలో పేతురు ఉన్నాడు. (మిగతా ఇద్దరూ యాకోబు, యోహాను). ఈ పత్రిక రచయిత తాను హతసాక్షిగా మరణించబోతున్నానని చెప్పాడు. యోహాను 21:18-19 లో యేసు ఈ సంగతి చెప్పాడు. పేతురు కొంతకాలం చెరలో ఉండి హతసాక్షి మరణం పొందుతాడని చెప్పాడు. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 65 - 68 </div><div class='ip'>అపోస్తలుడు తన జీవిత చరమాంకం గడిపిన రోమ్ నుండి ఈ పత్రిక రాశాడు. </div><div class='is'>స్వీకర్త </div><div class='ip'>మొదటి పత్రిక ఎవరికి రాసాడో ఆ ఆసియా మైనర్ లో ఉన్నవారికే ఇది కూడా రాసి ఉండవచ్చు. </div><div class='is'>ప్రయోజనం </div><div class='ip'>క్రైస్తవ విశ్వాసం యొక్క ప్రాతిపదికను వారికి జ్ఞాపకం చేయడం కోసం ఈ పత్రిక పేతురు రాశాడు (1:12-13, 16-21). అపోస్తలిక సంప్రదాయాన్ని నొక్కి చెప్పడం ద్వారా రానున్న విశ్వాసుల తరాలను పేతురు హెచ్చరిస్తున్నాడు. సమయం తక్కువగా ఉంది, దేవుని ప్రజలు అనేక ప్రమాదాలు ఎదుర్కొంటున్నారు (1:13-14; 2:1-3). రానున్న అబద్ధ బోధకుల గురించి విస్వసులను హెచ్చరించడానికి పేతురు ఈ పత్రిక రాశాడు (2:1-22). ఆ బోధకులు ప్రభువు త్వరలో రానున్నాడనే సత్యాన్ని తిరస్కరిస్తారు (3:3-4). </div><div class='is'>ముఖ్యాంశం </div><div class='ip'>అబద్ధ బోధకుల గురించి హెచ్చరిక </div><div class='iot'>విభాగాలు </div><div class='io'>1. అభినందనలు — 1:1, 2 </div><div class='io'>2. క్రైస్తవ సుగుణాల్లో ఎదుగుదల — 1:3-11 </div><div class='io'>3. పేతురు సందేశం యొక్క ఉద్దేశం — 1:12-21 </div><div class='io'>4. అబద్ధ బోధకుల గురించి హెచ్చరికలు — 2:1-22 </div><div class='io'>5. క్రీస్తు రాక — 3:1-16 </div><div class='io'>6. ముగింపు — 3:17, 18  
</div><div class='chapterlabel' id="V0"> 1</div><div class='s'>గొప్ప క్రైస్తవ సుగుణాలు </div><div class='p'> <span class="verse" id="V1">1&#160;</span>యేసు క్రీస్తుకు బానిస, అపొస్తలుడు అయిన సీమోను పేతురు, మన దేవుడూ, రక్షకుడూ అయిన యేసు క్రీస్తు నీతిని బట్టి మాకు సమానంగా అమూల్యమైన విశ్వాసాన్ని పొందినవారికి రాస్తున్న సంగతులు.  <span class="verse" id="V2">2&#160;</span>దేవునిలో, మన ప్రభువైన యేసులో పూర్తి జ్ఞానం ద్వారా మీకు కృప, శాంతి విస్తరించు గాక! </div><div class='p'> <span class="verse" id="V3">3&#160;</span>తన మహిమనుబట్టి, మంచి గుణాన్నిబట్టి మనలను పిలిచిన దేవుడు తన జ్ఞానం ద్వారా, తన శక్తి మూలంగా మనం జీవం, దైవభక్తి కలిగి జీవించడానికి కావలసినవన్నీ ఇచ్చాడు.  <span class="verse" id="V4">4&#160;</span>వీటిని బట్టే ఆయన మనకు అమూల్యమైన గొప్ప వాగ్దానాలు ఇచ్చాడు. ఈ వాగ్దానాల మూలంగా, లోకంలో ఉన్న దుర్మార్గపు కోరికల నాశనగుణం నుండి తప్పించుకుని మీరు తన స్వభావంలో పాలిభాగస్థులు కావాలన్నదే దేవుని ఉద్దేశం. </div><div class='p'> <span class="verse" id="V5">5&#160;</span>ఈ కారణంగా మీరు పూర్తి భక్తి శ్రద్ధలు కలిగి, మీ విశ్వాసానికి మంచి గుణం, మంచి గుణానికి జ్ఞానం,  <span class="verse" id="V6">6&#160;</span>జ్ఞానానికి ఆశల అదుపు, ఆశల అదుపుకు ఓర్పు, ఓర్పుకు భక్తి,  <span class="verse" id="V7">7&#160;</span>భక్తికి సోదర ప్రేమ, సోదర ప్రేమకు దైవ ప్రేమ జోడించండి.  <span class="verse" id="V8">8&#160;</span>ఇవి మీలో నిలిచి ఉండి వృద్ధి చెందినపుడు, మన ప్రభు యేసు క్రీస్తును గురించిన జ్ఞానంలో మందకొడిగా, నిష్ఫలంగా ఉండరు. </div><div class='p'> <span class="verse" id="V9">9&#160;</span>కాని ఈ గుణాలు లేనివాడు, తాను గతంలో చేసిన పాపాలనుండి దేవుడు శుభ్రపరిచాడని మరచిపోతాడు. అతడు దూరదృష్టి లేని గుడ్డివాడు.  <span class="verse" id="V10">10&#160;</span>కాబట్టి సోదరులారా, మీ పిలుపును, మీ ఎన్నికను స్థిరం చేసుకోడానికి పూర్తి శ్రద్ధ కలిగి ఉండండి. అప్పుడు మీరు ఎన్నడూ తడబడరు.  <span class="verse" id="V11">11&#160;</span>దీని ద్వారా మన ప్రభువు, రక్షకుడు అయిన యేసు క్రీస్తు రాజ్యంలోకి ఘనమైన ప్రవేశం మీకు దొరుకుతుంది. </div><div class='p'> <span class="verse" id="V12">12&#160;</span>వీటి గురించి మీకు ముందే తెలిసినా, మీరు అంగీకరించిన సత్యంలో స్థిరంగా ఉన్నా ఈ సంగతులు మీకు ఎప్పుడూ గుర్తు చేస్తూనే ఉంటాను.  <span class="verse" id="V13">13&#160;</span>నేను ఈ శరీరం అనే గుడారంలో ఉన్నంత వరకూ ఇవి మీకు గుర్తు చేయడం మంచిదని భావిస్తున్నాను.  <span class="verse" id="V14">14&#160;</span>మన ప్రభు యేసు క్రీస్తు ముందుగానే నాకు వెల్లడి చేసిన ప్రకారం నేను త్వరలోనే ఈ శరీరం వదిలేస్తానని నాకు తెలుసు.  <span class="verse" id="V15">15&#160;</span>నేను చనిపోయిన తరువాత కూడా మీరు వీటిని ఎప్పుడూ గుర్తు చేసుకునేలా శ్రద్ధ తీసుకుంటాను. </div><div class='s'>లేఖనాల ఘనత </div><div class='p'> <span class="verse" id="V16">16&#160;</span>ఎందుకంటే, మన ప్రభు యేసు క్రీస్తు శక్తిని, ఆయన రాకడను గురించి చాకచక్యంగా అల్లిన కల్పనా కథలను మేము మీకు చెప్పలేదు, ఆయన గొప్పదనాన్ని కళ్ళారా చూసిన వారుగా చెప్పాం.  <span class="verse" id="V17">17&#160;</span>ఆయన మన తండ్రి అయిన దేవుని నుండి ఘనత, మహిమ పొందగా, “ఈయన నా ప్రియ కుమారుడు, ఈయన విషయంలో నేను ఆనందిస్తున్నాను” అనే గొప్ప మహిమగల దైవస్వరం వచ్చినప్పుడు,  <span class="verse" id="V18">18&#160;</span>ఆయనతో మేము ఆ పవిత్ర పర్వతం మీద ఉండి పైనుండి వచ్చిన ఆ స్వరాన్ని స్వయంగా విన్నాం. </div><div class='p'> <span class="verse" id="V19">19&#160;</span>ఇంతకంటే స్థిరమైన ప్రవచన వాక్కు మనకు ఉంది. తెల్లవారి వేకువచుక్క మీ హృదయాల్లో ఉదయించే వరకూ ఆ వాక్కు చీకట్లో వెలుగు ఇచ్చే దీపంలా ఉంది. ఆ వెలుగును మీరు లక్ష్యపెడితే మీకు మేలు.  <span class="verse" id="V20">20&#160;</span>లేఖన ప్రవచనాలు మనిషి ఊహల్లో నుండి పుట్టలేదని మీరు ముందుగా గ్రహించాలి.  <span class="verse" id="V21">21&#160;</span>ప్రవచనం ఎప్పుడూ మనిషి ఉద్దేశంలో నుండి పుట్టలేదు, పరిశుద్ధాత్మతో నిండిన మనుషులు దేవుని మూలంగా మాట్లాడగా వచ్చింది. </div><ul class='tnav'>
<li><a href='index.htm'>పేతురు రాసిన రెండవ పత్రిక</a></li>
<li><a href='1PE05.htm'>&lt;</a></li>
<li><a href='2PE.htm'>1</a></li>
<li><a href='2PE02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
