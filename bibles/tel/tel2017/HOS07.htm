<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 7</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS06.htm'>&lt;</a></li>
<li><a href='HOS.htm'>7</a></li>
<li><a href='HOS08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='p'> <span class="verse" id="V1">1&#160;</span>నేను ఇశ్రాయేలును బాగు చేద్దామని కోరినప్పుడల్లా ఎఫ్రాయిము దోషం కనిపిస్తూ ఉంది. </div><div class='p'>షోమ్రోను దుష్కార్యాలు బయటపడుతున్నాయి. </div><div class='p'>వారు మోసం అభ్యాసం చేస్తారు. </div><div class='p'>దొంగతనానికి చొరబడతారు. </div><div class='p'>బంది పోటు దొంగల్లా వీధుల్లో దోచుకుంటారు. </div><div class='p'> <span class="verse" id="V2">2&#160;</span>తమ క్రియలు వారి చుట్టూ ఉన్నప్పటికీ, </div><div class='p'>అవి నా ఎదుటనే జరిగినప్పటికీ, </div><div class='p'>వారి దుర్మార్గత నేను జ్ఞాపకం చేసుకోనని తమలో తాము అనుకుంటారు. </div><div class='p'> <span class="verse" id="V3">3&#160;</span>వారి దుష్టత్వానికి, వారి అధికారుల అబద్ధాలకు వారి రాజు సంతోషిస్తాడు. </div><div class='p'> <span class="verse" id="V4">4&#160;</span>వారంతా కాముకులే. </div><div class='p'>రొట్టెలు కాల్చే వాడు ముద్ద పిసికిన తరువాత. </div><div class='p'>ముద్దంతా పొంగే దాకా పొయ్యిని బాగా వేడిచేసి. </div><div class='p'>ఊరుకున్నట్టు వారంతా కాముకులే. </div><div class='p'> <span class="verse" id="V5">5&#160;</span>మన రాజు ఉత్సవ దినాన అధికారులు అతని ద్రాక్షారసం కాకతో మత్తెక్కి జబ్బుపడిపోయారు. </div><div class='p'>రాజు తానే అపహాసకులతో చెయ్యి కలిపాడు. </div><div class='p'> <span class="verse" id="V6">6&#160;</span>పొయ్యి లాంటి తమ హృదయాలతో కపటపు ఆలోచనలు చేస్తారు. </div><div class='p'>వారి క్రోధం రాత్రంతా మండుతూనే ఉంటుంది. </div><div class='p'>ఉదయాన అది తీవ్రమైన జ్వాలగా మండుతుంది. </div><div class='p'> <span class="verse" id="V7">7&#160;</span>వారంతా పొయ్యిలాగా కాలుతూ ఉంటారు. </div><div class='p'>తమపై పరిపాలన చేసే వారిని వారు మింగేస్తారు. </div><div class='p'>వారి రాజులంతా కూలిపోయారు. </div><div class='p'>నన్ను స్మరించే వాడు ఒక్కడు కూడా లేడు. </div><div class='p'> <span class="verse" id="V8">8&#160;</span>ఎఫ్రాయిము అన్యజనులతో కలిసిపోయాడు. </div><div class='p'>ఎఫ్రాయిము రెండో వైపుకు తిప్పని అట్టు వంటి వాడయ్యాడు. </div><div class='p'> <span class="verse" id="V9">9&#160;</span>పరాయి వారు అతని బలాన్ని మింగేసినా అది అతనికి తెలియలేదు. </div><div class='p'>తలమీద నెరసిన జుట్టు కనబడుతున్నా అది అతనికి తెలియదు. </div><div class='p'> <span class="verse" id="V10">10&#160;</span>ఇశ్రాయేలువారి ప్రతిష్టే అతని మీద సాక్ష్యం పలుకుతుంది. </div><div class='p'>ఇంత జరిగినా వారు తమ దేవుడైన యెహోవా వైపు తిరుగడం లేదు. </div><div class='p'>ఆయనను వెతకడం లేదు. </div><div class='p'> <span class="verse" id="V11">11&#160;</span>ఎఫ్రాయిము బుద్ధిలేని పిరికి గుండె గల గువ్వ అయిపోయింది. </div><div class='p'>అది ఐగుప్తీయులను పిలుస్తుంది. </div><div class='p'>తరువాత అష్షూరీయుల దగ్గరికి ఎగిరిపోతుంది. </div><div class='p'> <span class="verse" id="V12">12&#160;</span>వారు వెళ్ళినప్పుడు నేను వారిపై నా వల వేస్తాను. </div><div class='p'>పక్షులను కొట్టినట్టు వారిని పడగొడతాను. </div><div class='p'>వారు గుమిగూడిన చోట వారిని శిక్షిస్తాను. </div><div class='p'> <span class="verse" id="V13">13&#160;</span>వారికి బాధ! </div><div class='p'>వారు నన్ను విడిచిపెట్టి తప్పిపోయారు. </div><div class='p'>వినాశం వారి మీదికి ముంచుకు వస్తోంది. </div><div class='p'>వారు నా మీద తిరుగుబాటు చేశారు. </div><div class='p'>వారిని రక్షించేవాడినే. </div><div class='p'>కానీ వారు నా మీద అబద్ధాలు చెప్పారు. </div><div class='p'> <span class="verse" id="V14">14&#160;</span>హృదయ పూర్వకంగా నన్ను బతిమాలుకోలేదు గానీ. </div><div class='p'>మంచాల మీద పడుకుని ఆక్రోశిస్తారు. </div><div class='p'>ధాన్యం, కొత్త సారాయి కావాలని తమను కత్తితో గాయపరచుకుంటారు. </div><div class='p'>కానీ నా నుండి దూరంగా వెళ్ళిపోతారు. </div><div class='p'> <span class="verse" id="V15">15&#160;</span>నేను వారి చేతులు బలపరచి శిక్షణ ఇచ్చినా వారు నా మీద కుట్రలు చేస్తారు. </div><div class='p'> <span class="verse" id="V16">16&#160;</span>వారు తిరిగి వస్తారు గానీ, </div><div class='p'>సర్వోన్నతుని దేవుని వైపుకు తిరగరు. </div><div class='p'>వారు పనికిరాని విల్లులాగా ఉన్నారు. </div><div class='p'>వారి అధికారులు తాము పలికిన గర్వపు మాటల మూలంగా కత్తి పాలవుతారు. </div><div class='p'>ఇలా వారు ఐగుప్తుదేశంలో ఎగతాళికి గురి అవుతారు. </div><ul class='tnav'>
<li><a href='index.htm'>హోషేయ</a></li>
<li><a href='HOS06.htm'>&lt;</a></li>
<li><a href='HOS.htm'>7</a></li>
<li><a href='HOS08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
