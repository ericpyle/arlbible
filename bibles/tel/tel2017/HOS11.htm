<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 11</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS10.htm'>&lt;</a></li>
<li><a href='HOS.htm'>11</a></li>
<li><a href='HOS12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>ఇశ్రాయేలు పట్ల దేవుని జాలి </div><div class='p'> <span class="verse" id="V1">1&#160;</span>“ఇశ్రాయేలు పసిప్రాయంలో నేను అతనిపట్ల ప్రేమగలిగి, </div><div class='p'>నా కుమారుణ్ణి ఐగుప్తు దేశంలోనుండి పిలిచాను. </div><div class='p'> <span class="verse" id="V2">2&#160;</span>వారిని ఎంతగా పిలిస్తే బయలు దేవుళ్ళకు వారు అంత ఎక్కువగా బలులు అర్పించారు. </div><div class='p'>విగ్రహాలకు ధూపం వేశారు. </div><div class='p'> <span class="verse" id="V3">3&#160;</span>ఎఫ్రాయిముకు నడక నేర్పిన వాణ్ణి నేనే. </div><div class='p'>వారి చేతులు పట్టుకుని పైకి లేపిన వాణ్ణి నేనే. </div><div class='p'>నేనే వారిని పట్టించుకున్నాను అనే సంగతి వారికి తెలియదు. </div><div class='p'> <span class="verse" id="V4">4&#160;</span>మానవత్వపు బంధంతో వారిని నడిపించాను. </div><div class='p'>స్నేహబంధాలతో తోడుకుపోయాను. </div><div class='p'>వారి పళ్ళ మధ్య నుంచి కాడిని తీసిన వాడిలా నేను వారికి ఉన్నాను. </div><div class='p'>వంగి వారికి అన్నం తినిపించాను. </div><div class='p'> <span class="verse" id="V5">5&#160;</span>ఐగుప్తు దేశానికి వారు మళ్ళీ తిరిగి పోరా? </div><div class='p'>నా దగ్గరకి తిరిగి రావడానికి నిరాకరించినందుకు అష్షూరు రాజు వారి మీద ప్రభుత్వం చేయడా? </div><div class='p'> <span class="verse" id="V6">6&#160;</span>వారి పథకాలను బట్టి యుద్ధం వారి పట్టణాలను ఆవరిస్తుంది. </div><div class='p'>అది వారి పట్టణపు గడియలు విరగ్గొడుతుంది. వారిని నాశనం చేస్తుంది. </div><div class='p'> <span class="verse" id="V7">7&#160;</span>నా నుండి తిరిగిపోవాలని నా ప్రజలు తీర్మానం చేసుకున్నారు. </div><div class='p'>మహోన్నతుడినైన నాకు మొర పెట్టినా ఎవడూ నన్ను ఘనపరచడు. </div><div class='p'> <span class="verse" id="V8">8&#160;</span>ఎఫ్రాయిమూ, నేనెలా నిన్ను విడిచిపెడతాను? </div><div class='p'>ఇశ్రాయేలూ, నేను నిన్ను శత్రువులకు ఎలా అప్పగిస్తాను? </div><div class='p'>అద్మాలాగా నిన్ను నేను ఎలా చేస్తాను? </div><div class='p'>సెబోయీముకు చేసినట్టు నీకు ఎలా చేస్తాను? </div><div class='p'>నా మనస్సు మారింది. నా కనికరం రేగింది. </div><div class='p'> <span class="verse" id="V9">9&#160;</span>నా ఉగ్రతాగ్నిని మీపై కురిపించను. </div><div class='p'>నేను మళ్లీ ఎఫ్రాయిమును నాశనం చేయను. </div><div class='p'>నేను దేవుణ్ణి, మనిషిని కాను. మీ మధ్య ఉన్న పవిత్రుణ్ణి. </div><div class='p'>నా ఉగ్రతతో బయలుదేరను. </div><div class='p'> <span class="verse" id="V10">10&#160;</span>వారు యెహోవా వెంట నడుస్తారు. </div><div class='p'>సింహం గర్జించినట్టు నేను గర్జిస్తాను. </div><div class='p'>నేను గర్జించగా పశ్చిమ దిక్కున ఉన్న ప్రజలు వణకుతూ వస్తారు. </div><div class='p'> <span class="verse" id="V11">11&#160;</span>వారు వణకుతూ పక్షులు ఎగిరి వచ్చినట్టు ఐగుప్తు దేశంలో నుండి వస్తారు. </div><div class='p'>గువ్వల్లాగా అష్షూరు దేశంలోనుండి ఎగిరి వస్తారు. </div><div class='p'>నేను వారిని వారి నివాసాల్లో కాపురముంచుతాను.” ఇదే యెహోవా వాక్కు. </div><div class='s'>ఇశ్రాయేలు పాపం </div><div class='p'> <span class="verse" id="V12">12&#160;</span>ఎఫ్రాయిము వారు నా చుట్టూ అబద్ధాలు అల్లారు. </div><div class='p'>ఇశ్రాయేలు వారు మోసక్రియలతో నన్ను ఆవరించారు. </div><div class='p'>కానీ యూదా వారు ఇంకా నాతోనే ఉన్నారు. </div><div class='p'>పరిశుద్ధ దేవునికి నమ్మకంగానే ఉన్నారు. </div><ul class='tnav'>
<li><a href='index.htm'>హోషేయ</a></li>
<li><a href='HOS10.htm'>&lt;</a></li>
<li><a href='HOS.htm'>11</a></li>
<li><a href='HOS12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
