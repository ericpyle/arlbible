<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 106</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA105.htm'>&lt;</a></li>
<li><a href='PSA.htm'>106</a></li>
<li><a href='PSA107.htm'>&gt;</a></li>
</ul>
<div class="main">
 
<div class='chapterlabel' id="V0"> 106</div><div class='q'> <span class="verse" id="V1">1&#160;</span>యెహోవాను స్తుతించండి. యెహోవా దయాళుడు. ఆయన నిబంధన విశ్వాస్యత నిరంతరం ఉంటుంది. </div><div class='q'> <span class="verse" id="V2">2&#160;</span>యెహోవా పరాక్రమ కార్యాలను వర్ణించగలవాడెవడు? ఆయన కీర్తి అంతటినీ ఎవడు ప్రకటించగలడు? </div><div class='q'> <span class="verse" id="V3">3&#160;</span>న్యాయం అనుసరించేవారు, ఎల్లవేళలా నీతిననుసరించి నడుచుకునేవారు ధన్యులు. </div><div class='q'> <span class="verse" id="V4">4&#160;</span>యెహోవా, నీవు ఏర్పరచుకున్నవారి క్షేమం నేను చూస్తూ నీ ప్రజలకు కలిగే సంతోషాన్ని బట్టి నేను సంతోషిస్తూ, </div><div class='q'> <span class="verse" id="V5">5&#160;</span>నీ వారసత్వ ప్రజతో కలిసి కొనియాడేలా నీ ప్రజల పట్ల నీకున్న దయ చొప్పున నన్ను జ్ఞాపకానికి తెచ్చుకో. నాకు దర్శనమిచ్చి నన్ను రక్షించు. </div><div class='q'> <span class="verse" id="V6">6&#160;</span>మా పితరుల్లాగానే మేము పాపం చేశాము. దోషాలు మూటగట్టుకుని భక్తిహీనులమైపోయాము. </div><div class='q'> <span class="verse" id="V7">7&#160;</span>ఈజిప్టులో మా పూర్వీకులు నీ అద్భుతాలను గ్రహించలేదు. నీ కృపాబాహుళ్యం జ్ఞాపకం తెచ్చుకోలేదు. సముద్రం దగ్గర, ఎర్రసముద్రం దగ్గర వారు తిరుగు బాటు చేశారు. </div><div class='q'> <span class="verse" id="V8">8&#160;</span>అయినా తన మహా పరాక్రమాన్ని ప్రసిద్ధి చేయడానికి ఆయన తన నామాన్నిబట్టి వారిని రక్షించాడు. </div><div class='q'> <span class="verse" id="V9">9&#160;</span>ఆయన ఎర్రసముద్రాన్ని గద్దించగా అది ఆరిపోయింది. మైదానం మీద నడిచినట్టు ఆయన వారిని అగాధజలాల్లో నడిపించాడు. </div><div class='q'> <span class="verse" id="V10">10&#160;</span>పగవారి చేతిలోనుండి వారిని రక్షించాడు. శత్రువుల చేతిలోనుండి వారిని విమోచించాడు. </div><div class='q'> <span class="verse" id="V11">11&#160;</span>నీళ్లు వారి శత్రువులను ముంచివేశాయి. వారిలో ఒక్కడైనా మిగల్లేదు. </div><div class='q'> <span class="verse" id="V12">12&#160;</span>అప్పుడు వారు ఆయన మాటలు నమ్మారు. ఆయన కీర్తిని గానం చేశారు. </div><div class='q'> <span class="verse" id="V13">13&#160;</span>అయినా వారు ఆయన కార్యాలను వెంటనే మర్చిపోయారు. ఆయన ఆలోచన కోసం కనిపెట్టుకోలేదు. </div><div class='q'> <span class="verse" id="V14">14&#160;</span>అరణ్యంలో వారు ఎంతో ఆశించారు. ఎడారిలో దేవుణ్ణి పరీక్షించారు. </div><div class='q'> <span class="verse" id="V15">15&#160;</span>వారు కోరినది ఆయన వారికి ఇచ్చాడు. అయినా వారి ప్రాణాలకు ఆయన క్షీణత కలగజేశాడు. </div><div class='q'> <span class="verse" id="V16">16&#160;</span>వారు తమ శిబిరంలో మోషేపైనా యెహోవాకు ప్రతిష్ఠితుడు అహరోనుపైనా అసూయపడ్డారు. </div><div class='q'> <span class="verse" id="V17">17&#160;</span>భూమి నెర్రె విచ్చి దాతానును మింగేసింది. అది అబీరాము బృందాన్ని కప్పేసింది. </div><div class='q'> <span class="verse" id="V18">18&#160;</span>వారి మధ్యలో అగ్ని రగులుకుంది. దాని మంట భక్తిహీనులను కాల్చివేసింది. </div><div class='q'> <span class="verse" id="V19">19&#160;</span>హోరేబులో వారు దూడను చేయించుకున్నారు. పోత పోసిన విగ్రహానికి మొక్కారు. </div><div class='q'> <span class="verse" id="V20">20&#160;</span>తమ దేవుని మహిమను వారు గడ్డి మేసే ఎద్దు రూపానికి మార్చివేశారు. </div><div class='q'> <span class="verse" id="V21">21&#160;</span>ఈజిప్టులో గొప్ప కార్యాలను, హాము దేశంలో ఆశ్చర్యకార్యాలను </div><div class='q'> <span class="verse" id="V22">22&#160;</span>ఎర్రసముద్రం దగ్గర భయం గొలిపే క్రియలను చేసిన తమ రక్షకుడైన దేవుణ్ణి మర్చిపోయారు. </div><div class='q'> <span class="verse" id="V23">23&#160;</span>అప్పుడు ఆయన “నేను వారిని నశింపజేస్తాను” అన్నాడు. అయితే ఆయన వారిని నశింపజేయకుండేలా ఆయన కోపం చల్లార్చడానికి ఆయన ఏర్పరచుకున్న మోషే ఆయన సన్నిధిలో నిలిచి అడ్డుపడ్డాడు. </div><div class='q'> <span class="verse" id="V24">24&#160;</span>రమ్యమైన దేశాన్ని వారు నిరాకరించారు. ఆయన మాట నమ్మలేదు. </div><div class='q'> <span class="verse" id="V25">25&#160;</span>యెహోవా మాట వినకుండా వారు తమ గుడారాల్లో సణుగుకున్నారు. </div><div class='q'> <span class="verse" id="V26">26&#160;</span>అప్పుడు అరణ్యంలో వారు కూలిపోయేలా చేయడానికి, </div><div class='q'> <span class="verse" id="V27">27&#160;</span>అన్యజనులలో వారి సంతానాన్ని కూల్చడానికి, దేశంలో వారిని చెదరగొట్టడానికి ఆయన వారిపై చెయ్యి ఎత్తాడు. </div><div class='q'> <span class="verse" id="V28">28&#160;</span>వారు బయల్పెయోరును హత్తుకుని, చచ్చిన వారికి అర్పించిన బలిమాంసాన్ని భుజించారు. </div><div class='q'> <span class="verse" id="V29">29&#160;</span>వారు తమ క్రియలచేత ఆయనకు కోపం పుట్టించగా వారిలో తెగులు చెలరేగింది. </div><div class='q'> <span class="verse" id="V30">30&#160;</span>ఫీనెహాసు లేచి పరిహారం చేయగా ఆ తెగులు ఆగిపోయింది. </div><div class='q'> <span class="verse" id="V31">31&#160;</span>నిత్యం తరాలన్నిటిలో అతనికి ఆ పని నీతిగా ఎంచబడింది. </div><div class='q'> <span class="verse" id="V32">32&#160;</span>మెరీబా జలాల దగ్గర వారు ఆయనకు కోపం పుట్టించారు. కాబట్టి వారి మూలంగా మోషేకు బాధ కలిగింది. </div><div class='q'> <span class="verse" id="V33">33&#160;</span>ఎలాగంటే వారు అతనికి విరక్తి పుట్టించారు. ఫలితంగా అతడు తొందరపడి మాట్లాడాడు. </div><div class='q'> <span class="verse" id="V34">34&#160;</span>యెహోవా వారికి ఆజ్ఞాపించినట్టు వారు అన్యజాతులను నాశనం చేయలేదు. </div><div class='q'> <span class="verse" id="V35">35&#160;</span>అన్యజనులతో సహవాసం చేసి వారి క్రియలు నేర్చుకున్నారు. </div><div class='q'> <span class="verse" id="V36">36&#160;</span>వారి విగ్రహాలకు పూజ చేశారు. అవి వారికి ఉరి అయినాయి. </div><div class='q'> <span class="verse" id="V37">37&#160;</span>వారు తమ కొడుకులను, తమ కూతుళ్ళను దయ్యాలకు బలిగా అర్పించారు. </div><div class='q'> <span class="verse" id="V38">38&#160;</span>నిర్దోష రక్తం, అంటే తమ కొడుకుల రక్తం తమ కూతుళ్ళల రక్తం ఒలికించారు. కనాను జాతి వారి బొమ్మలకు వారిని బలిగా అర్పించారు. ఆ రక్తం వలన దేశం అపవిత్రం అయిపోయింది. </div><div class='q'> <span class="verse" id="V39">39&#160;</span>తమ క్రియల వలన వారు అపవిత్రులైపోయారు. తమ నడవడిలో వ్యభిచారులయ్యారు. </div><div class='q'> <span class="verse" id="V40">40&#160;</span>కాబట్టి యెహోవా కోపం ఆయన ప్రజల మీద రగులుకుంది. ఆయన తన వారసత్వంపై అసహ్యపడ్డాడు. </div><div class='q'> <span class="verse" id="V41">41&#160;</span>ఆయన వారిని అన్యజనుల చేతికి అప్పగించాడు. పగవారు వారిని ఏలారు. </div><div class='q'> <span class="verse" id="V42">42&#160;</span>శత్రువులు వారిని బాధపెట్టారు. వారు శత్రువుల చేతి కింద అణగారిపోయారు. </div><div class='q'> <span class="verse" id="V43">43&#160;</span>అనేక మార్లు ఆయన వారిని విడిపించాడు. అయినా వారు తమ ఆలోచనను అనుసరించి తిరుగుబాటు చేస్తూ వచ్చారు. తమ పాపం మూలంగా హీనదశకు వెళ్ళిపోయారు. </div><div class='q'> <span class="verse" id="V44">44&#160;</span>అయినా వారి రోదన తనకు వినబడగా వారికి కలిగిన బాధను ఆయన చూశాడు. </div><div class='q'> <span class="verse" id="V45">45&#160;</span>వారిని తలంచుకుని ఆయన తన నిబంధనను జ్ఞాపకం చేసుకున్నాడు. తన నిబంధన విశ్వాస్యతను బట్టి వారిని కరుణించాడు. </div><div class='q'> <span class="verse" id="V46">46&#160;</span>వారిని చెరగొనిపోయిన వారికందరికీ వారంటే జాలి పుట్టించాడు. </div><div class='q'> <span class="verse" id="V47">47&#160;</span>యెహోవా మా దేవా, మమ్మల్ని రక్షించు. మేము నీ పరిశుద్ధనామానికి కృతజ్ఞతాస్తుతులు చెల్లించేలా, నిన్ను స్తుతిస్తూ మేము గర్వించేలా అన్యజనుల్లో నుండి మమ్మల్ని పోగుచెయ్యి. </div><div class='q'> <span class="verse" id="V48">48&#160;</span>ఇశ్రాయేలీయుల దేవుడైన యెహోవా యుగయుగాలకూ స్తుతినొందు గాక. ప్రజలందరూ ఆమేన్‌ అందురు గాక. యెహోవాను స్తుతించండి. </div><ul class='tnav'>
<li><a href='index.htm'>కీర్తనలు</a></li>
<li><a href='PSA105.htm'>&lt;</a></li>
<li><a href='PSA.htm'>106</a></li>
<li><a href='PSA107.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
