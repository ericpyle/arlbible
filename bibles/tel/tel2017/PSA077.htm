<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 77</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA076.htm'>&lt;</a></li>
<li><a href='PSA.htm'>77</a></li>
<li><a href='PSA078.htm'>&gt;</a></li>
</ul>
<div class="main">
 
<div class='chapterlabel' id="V0"> 77</div><div class='d'>ప్రధాన సంగీతకారుని కోసం, యెదూతూను అనే రాగంలో పాడేది. ఆసాపు కీర్తన. </div><div class='q'> <span class="verse" id="V1">1&#160;</span>నేను బిగ్గరగా దేవునికి మొరపెడతాను, నేను దేవుణ్ణి పిలుస్తాను, నా దేవుడు నా మాట వింటాడు. </div><div class='q'> <span class="verse" id="V2">2&#160;</span>నా కష్ట సమయంలో నేను ప్రభువును వెతికాను. రాత్రంతా నేను నా చేతులెత్తి ప్రార్థించాను, నా ప్రాణం ఓదార్పు పొందడం లేదు. </div><div class='q'> <span class="verse" id="V3">3&#160;</span>నా వేదనలో నేను దేవుణ్ణి గుర్తు చేసుకున్నాను, నీరసించిపోయి నేను ఆయన్ని గుర్తుకు తెచ్చుకున్నాను. </div><div class='qs'>సెలా </div> <div class='q'> <span class="verse" id="V4">4&#160;</span>నువ్వు నా కళ్ళు తెరచి ఉంచుతున్నావు. నేను మాట్లాడలేనంతగా కలవరపడుతున్నాను. </div><div class='q'> <span class="verse" id="V5">5&#160;</span>గతించిన రోజులనూ గత కాలాన్నీ గురించి ఆలోచించాను, </div><div class='q'> <span class="verse" id="V6">6&#160;</span>ఒకప్పుడు నేను పాడిన పాట రాత్రివేళ గుర్తుకు తెచ్చుకున్నాను. నేను జాగ్రత్తగా నా హృదయంలో ఆలోచించాను. ఏం జరిగిందో అర్థం చేసుకోవడానికి ప్రయత్నించాను. </div><div class='q'> <span class="verse" id="V7">7&#160;</span>ప్రభువు శాశ్వతంగా నన్ను తోసివేస్తాడా? ఆయన ఇంకెన్నటికీ మళ్ళీ నా మీద దయ చూపడా? </div><div class='q'> <span class="verse" id="V8">8&#160;</span>ఆయన కృప ఎప్పటికీ రాదా? ఆయన వాగ్దానం ఎప్పటికీ నేరవేరదా? </div><div class='q'> <span class="verse" id="V9">9&#160;</span>దేవుడు కనికరించడం మరచిపోయాడా? ఆయన కోపం దయకు అడ్డుపడిందా? </div><div class='qs'>సెలా </div> <div class='q'> <span class="verse" id="V10">10&#160;</span>ఇది నా బాధ. మా పట్ల సర్వశక్తుని కుడి చెయ్యి మారుతూ ఉంది, అని నేనన్నాను. </div><div class='q'> <span class="verse" id="V11">11&#160;</span>అయితే యెహోవా, గతంలోని నీ అద్భుత క్రియలను నేను గుర్తుకు తెచ్చుకుంటాను. </div><div class='q'> <span class="verse" id="V12">12&#160;</span>నీ పనులన్నిటినీ నేను తలంచుకుంటాను. వాటిని మననం చేసుకుంటాను. </div><div class='q'> <span class="verse" id="V13">13&#160;</span>దేవా! నీ మార్గం పవిత్రం. మన గొప్ప దేవునికి సాటి అయిన దేవుడెవరు? </div><div class='q'> <span class="verse" id="V14">14&#160;</span>నువ్వు అద్భుతాలు చేసే దేవుడివి, ప్రజా సమూహాల్లో నువ్వు నీ ప్రభావాన్ని ప్రత్యక్షపరచావు. </div><div class='q'> <span class="verse" id="V15">15&#160;</span>నీ గొప్ప బలంతో నీ ప్రజలకు-యాకోబు యోసేపుల సంతతికి విజయాన్నిచ్చావు. </div><div class='qs'>సెలా </div> <div class='q'> <span class="verse" id="V16">16&#160;</span>దేవా, నీళ్ళు నిన్ను చూశాయి, నీళ్ళు నిన్ను చూసి భయపడ్డాయి, అగాధంలోని నీళ్ళు వణికిపోయాయి. </div><div class='q'> <span class="verse" id="V17">17&#160;</span>మబ్బులు నీళ్లు కుమ్మరించాయి, ఆకాశం గర్జించింది, నీ బాణాలు రివ్వున ఎగిశాయి. </div><div class='q'> <span class="verse" id="V18">18&#160;</span>నీ ఉరుముల మోత సుడిగాలిలో మోగింది. మెరుపులు లోకాన్ని వెలిగించాయి. భూమి వణికి కంపించింది. </div><div class='q'> <span class="verse" id="V19">19&#160;</span>సముద్రంలో నీ దారి వెళ్ళింది. ప్రవాహాల్లోగుండా నీ దారి మళ్ళింది. అయితే నీ కాలిముద్రలు కనబడలేదు. </div><div class='q'> <span class="verse" id="V20">20&#160;</span>మోషే అహరోనుల ద్వారా నీ ప్రజలను మందలాగా నడిపించావు. </div><ul class='tnav'>
<li><a href='index.htm'>కీర్తనలు</a></li>
<li><a href='PSA076.htm'>&lt;</a></li>
<li><a href='PSA.htm'>77</a></li>
<li><a href='PSA078.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
