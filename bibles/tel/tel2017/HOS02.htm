<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 2</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS01.htm'>&lt;</a></li>
<li><a href='HOS.htm'>2</a></li>
<li><a href='HOS03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>మీ సోదరులతో “మీరు నా ప్రజలు” అని చెప్పండి. </div><div class='p'>మీ అక్కచెల్లెళ్ళతో “మీరు కనికరానికి నోచుకున్నారు” అని చెప్పండి. </div><div class='s'>ఇశ్రాయేలకు శిక్ష, యధాస్థితి </div><div class='p'> <span class="verse" id="V2">2&#160;</span>మీ అమ్మపై న్యాయవిచారణ మొదలుపెట్టు. </div><div class='p'>వ్యాజ్యం వెయ్యి. </div><div class='p'>ఆమె నా భార్యా కాదు, నేనామెకు భర్తనీ కాను. </div><div class='p'>ఆమె మొదట తన వేశ్యా వృత్తిని మానుకోమనండి. </div><div class='p'>తన స్తనాల మధ్య నుండి వ్యభిచారాన్ని తొలగించుకోమనండి. </div><div class='p'> <span class="verse" id="V3">3&#160;</span>లేకపోతే ఆమెను నగ్న శరీరిగా చేస్తాను. </div><div class='p'>ఆమె పుట్టిన దినాన ఎలా ఉన్నదో అలా బట్టలు లేకుండా చేసేస్తాను. </div><div class='p'>ఆమెను అరణ్యంలాగా ఎండిన భూమిలాగా చేస్తాను. </div><div class='p'>దాహంతో అలమటించి చనిపోయేలా చేస్తాను. </div><div class='p'> <span class="verse" id="V4">4&#160;</span>ఆమె పిల్లల మీద జాలి చూపను. ఎందుకంటే దాని పిల్లలు వ్యభిచారం వల్ల పుట్టినవారు. </div><div class='p'> <span class="verse" id="V5">5&#160;</span>వారి తల్లి కులట. </div><div class='p'>వారిని కన్నతల్లి సిగ్గు లేకుండా ప్రవర్తించింది. </div><div class='p'>ఆమె “నా విటుల వెంట పోతాను. వాళ్ళు నాకు అన్నపానాలు, ఉన్ని, జనపనార, నూనె, పానీయం ఇస్తారు” అనుకుంది. </div><div class='p'> <span class="verse" id="V6">6&#160;</span>కాబట్టి దాని దారికి అడ్డంగా ముళ్ళ కంచె వేస్తాను. </div><div class='p'>దానికి దారి కనబడకుండా గోడ కడతాను. </div><div class='p'> <span class="verse" id="V7">7&#160;</span>అది తన విటులను వెంటాడినా వారిని కలుసుకోలేక పోతుంది. </div><div class='p'>ఎంత వెతికినా వారు దానికి కనబడరు. </div><div class='p'>అప్పుడు ఆమె అంటుంది. “నా మొదటి భర్త దగ్గరికి తిరిగి వెళ్తాను. ఎందుకంటే ఇప్పటి కంటే అదే బాగుంది.” </div><div class='p'> <span class="verse" id="V8">8&#160;</span>దానికి ధాన్య ద్రాక్షారస తైలాలను, ధారాళంగా వెండి బంగారాలను ఇచ్చినవాణ్ణి నేనే అని ఆమెకు తెలియలేదు. </div><div class='p'>వాటిని వారు బయలు దేవునికి ఉపయోగించారు. </div><div class='p'> <span class="verse" id="V9">9&#160;</span>కాబట్టి నా ధాన్యాన్ని నా ద్రాక్షారసాన్ని వాటి కోత కాలాల్లో ఆమె దగ్గర నుండి తీసేసుకుంటాను. </div><div class='p'>ఆమె తన నగ్నత కప్పుకోవడానికి ఉపయోగించిన నా ఉన్ని, జనపనార లాగేసుకుంటాను. </div><div class='p'> <span class="verse" id="V10">10&#160;</span>దాని విటులు చూస్తుండగానే ఆమె బట్టలు విప్పేస్తాను. </div><div class='p'>నా చేతిలో నుండి ఆమెను విడిపించే వారెవరూ ఉండరు. </div><div class='p'> <span class="verse" id="V11">11&#160;</span>ఆమె ఉత్సవాలన్నీ ఆపిస్తాను. </div><div class='p'>ఆమె పండగలూ అమావాస్య పర్వదినాలూ విశ్రాంతి దినాలూ వార్షిక ఉత్సవాలు ఆగిపోయేలా చేస్తాను. </div><div class='p'> <span class="verse" id="V12">12&#160;</span>“ఇవి నా విటులు నాకిచ్చిన జీతం” అని వేటిని గురించి చెప్పిందో ఆ ద్రాక్ష చెట్లను అంజూరపు చెట్లను ధ్వంసం చేస్తాను. అడవి జంతువులు వాటిని తినివేసేలా వాటిని కారడవిలాగా చేస్తాను. </div><div class='p'> <span class="verse" id="V13">13&#160;</span>అది బయలు దేవుళ్ళ పండగలు ఆచరించినందుకు నేను దాన్ని శిక్షిస్తాను. </div><div class='p'>ఆ దేవుళ్ళకు ధూపం వేసినందుకు. </div><div class='p'>నగలు పెట్టుకుని, సింగారించుకుని. </div><div class='p'>నన్ను మర్చిపోయి దాని విటులను వెంటాడినందుకు దాన్ని శిక్షిస్తాను. </div><div class='p'>ఇది యెహోవా వాక్కు. </div><div class='p'> <span class="verse" id="V14">14&#160;</span>ఆ తరవాత ఆమెను మళ్లీ నావైపు తిప్పుకుంటాను. ఆమెను అరణ్యంలోకి తీసుకుపోతాను. </div><div class='p'>అక్కడ ఆమెతో ప్రేమగా మాటలాడతాను. </div><div class='p'> <span class="verse" id="V15">15&#160;</span>ఆమెకు ద్రాక్షతోటలు రాసిస్తాను. </div><div class='p'>ఆకోరు లోయను ఆశాద్వారంగా చేస్తాను. </div><div class='p'>యవ్వనప్రాయంలో ఐగుప్తు దేశంలోనుండి వచ్చిన రోజుల్లో నా మాట విన్నట్టు ఆమె నాకు స్పందిస్తుంది. </div><div class='p'> <span class="verse" id="V16">16&#160;</span>“ఆ రోజుల్లో” యెహోవా అంటున్నాడు. “నీవు ‘నా బయలు’ అని నన్ను సంబోధించవు. </div><div class='p'>‘నా భర్త’ అంటావు.” </div><div class='p'> <span class="verse" id="V17">17&#160;</span>ఇక మీదట బయలు దేవుళ్ళ పేర్లు నీ నోటినుండి తుడిచి వేస్తాను. ఆ పేర్లు ఇక ఎన్నటికీ జ్ఞాపకానికి రావు. </div><div class='p'> <span class="verse" id="V18">18&#160;</span>“ఆ దినాన నేను నా ప్రజల పక్షంగా జంతువులతో, </div><div class='p'>పక్షులతో, నేలపై పాకే జీవులతో నిబంధన చేస్తాను. </div><div class='p'>దేశంలో విల్లును, కత్తిని, యుద్ధాన్ని లేకుండా చేస్తాను. </div><div class='p'>వారు నిర్భయంగా పడుకునేలా చేస్తాను. </div><div class='p'> <span class="verse" id="V19">19&#160;</span>నీకు శాశ్వతంగా భర్తగా ఉంటానని మాట ఇస్తున్నాను. </div><div class='p'>నీతిన్యాయాలను బట్టి, నిబంధన విశ్వాస్యతను బట్టి, కరుణను బట్టి నీ భర్తగా ఉంటానని మాట ఇస్తున్నాను. </div><div class='p'> <span class="verse" id="V20">20&#160;</span>యెహోవానైన నన్ను నీవు తెలుసుకునేలా నేను నీకు నమ్మకమైన భర్తగా ఉంటానని మాటిస్తున్నాను. </div><div class='p'> <span class="verse" id="V21">21&#160;</span>ఆ దినాన నేను జవాబిస్తాను.” </div><div class='p'>ఆకాశాలు చేసే విన్నపం నేను ఆలకిస్తాను. అవి భూమి చేసే మనవికి జవాబు ఇస్తాయి. </div><div class='p'> <span class="verse" id="V22">22&#160;</span>భూధాన్య ద్రాక్షారస తైలాల మనవి ఆలకింపగా, </div><div class='p'>అవి యెజ్రెయేలు చేసే మనవి ఆలకిస్తాయి. </div><div class='p'> <span class="verse" id="V23">23&#160;</span>నేను ఆమెను భూమిలో నాకోసం నాటుతాను. </div><div class='p'>లో రుహమా పై నేను జాలి పడతాను. </div><div class='p'>నా ప్రజలు కానివారితో “మీరే నా ప్రజలు” అని నేను చెప్పగా, </div><div class='p'>వారు “నీవే మా దేవుడివి” అంటారు. ఇదే యెహోవా వాక్కు. </div><ul class='tnav'>
<li><a href='index.htm'>హోషేయ</a></li>
<li><a href='HOS01.htm'>&lt;</a></li>
<li><a href='HOS.htm'>2</a></li>
<li><a href='HOS03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
