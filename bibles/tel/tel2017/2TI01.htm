<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 తిమోతికి రాసిన రెండవ పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>తిమోతికి రాసిన రెండవ పత్రిక</a></li>
<li><a href='1TI06.htm'>&lt;</a></li>
<li><a href='2TI.htm'>1</a></li>
<li><a href='2TI02.htm'>&gt;</a></li>
</ul>
<div class="main">
<div class='mt'>తిమోతికి రాసిన రెండవ పత్రిక </div><div class='is'>గ్రంథకర్త </div><div class='ip'>రోమ్ లో చెర తరువాత పౌలు తన నాలుగవ సువార్త ప్రయాణంలో తిమోతికి మొదటి పత్రిక రాశాడు. ఆపైన అతణ్ణి నీరో పరిపాలన సమయంలో మరొక సారి జైల్లో పెట్టారు. అక్కడ పోలులు ఈ రెండవ పత్రిక రాశాడు. మొదటి చెరలో పోలులు ఒక అద్దె ఇంట్లో గృహ నిర్బంధంలో (అపో. కా. 28:30) ఉన్నాడు. రెండవ చెర కాలంలో అందుకు భిన్నంగా ఒక చీకటి ఖైదులో (4:13) సామాన్య నేరస్థుని వలె గొలుసుల్లో (1:16; 2:9) మగ్గిపోయాడు. తాను నెరవేర్చవలసిన పని పూర్తి అయిందని, తన జీవితం చరమ దశకు చేరుకున్నదని అతనికి తెలుసు (4:6-8). </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 66 - 67 </div><div class='ip'>పౌలు రోమ్ లో తన రెండవ సారి చెరలో ఉన్నాడు. తన మరణ శిక్ష కోసం ఎదురు చూస్తూ ఈ లేఖ రాశాడు. </div><div class='is'>స్వీకర్త </div><div class='ip'>ముఖ్య గ్రహీత తిమోతి. అయితే తప్పని సరిగా ఈ పత్రికలోని సంగతులు ఇతరులకు కూడా చెప్పి ఉంటాడు. </div><div class='is'>ప్రయోజనం </div><div class='ip'>పౌలు తిమోతికి అప్పగించిన పనిని కొనసాగించడానికి అతనికి అవసరమైన అంతిమ ప్రోత్సాహం, హెచ్చరిక ఇవ్వడం. తిమోతి ధైర్యంతో (1:3-14), ఏకాగ్రతతో (2:1-26), పట్టుదలగా ఈ పని చెయ్యాలి (3:14-17; 4:1-8). </div><div class='is'>ముఖ్యాంశం </div><div class='ip'>నమ్మకమైన పరిచర్యకై ఆజ్ఞ. </div><div class='iot'>విభాగాలు </div><div class='io'>1. మంత్రిత్వ శాఖకు ప్రేరణ — 1:1-18 </div><div class='io'>2. పరిచర్యలో మోడల్ — 2:1-26 </div><div class='io'>3. తప్పుడు బోధనకు వ్యతిరేకంగా హెచ్చరిక — 3:1-17 </div><div class='io'>4. ప్రోత్సాహం పలికిన పదాలు — 4:1-22  
</div><div class='chapterlabel' id="V0"> 1</div><div class='s'>అపొస్తలుని అభివందనాలు </div><div class='p'> <span class="verse" id="V1">1&#160;</span>క్రీస్తు యేసులో ఉన్న జీవాన్ని గురించిన వాగ్దానం ప్రకారం దేవుని సంకల్పం వలన క్రీస్తు యేసు అపొస్తలుడు పౌలు అనే నేను నా ప్రియ పుత్రుడు తిమోతికి రాసిన ఉత్తరం.  <span class="verse" id="V2">2&#160;</span>తండ్రియైన దేవుని నుండీ మన ప్రభువు క్రీస్తు యేసు నుండీ కృప, కనికరం, సమాధానం నీకు కలుగు గాక. </div><div class='p'> <span class="verse" id="V3">3&#160;</span>నా ప్రార్థనల్లో నిన్ను పదే పదే జ్ఞాపకం చేసుకుంటూ నా పూర్వీకులవలే కల్మషంలేని మనస్సాక్షితో నేను సేవిస్తున్న దేవునికి కృతజ్ఞతలు చెబుతున్నాను.  <span class="verse" id="V4">4&#160;</span>నీ కన్నీళ్లను జ్ఞాపకం చేసుకుని, నిన్ను చూసి నా ఆనందాన్ని పరిపూర్ణం చేసుకోవాలని ఎదురుచూస్తున్నాను.  <span class="verse" id="V5">5&#160;</span>నీలోని కపటం లేని విశ్వాసం నాకు తెలుసు. ఆ విశ్వాసం మొదట మీ అమ్మమ్మ లోయిలోనూ, మీ అమ్మ యునీకేలోనూ ఉంది. అది నీలో కూడా ఉన్నదని నా పూర్తి నమ్మకం. </div><div class='p'> <span class="verse" id="V6">6&#160;</span>ఆ కారణంగానే నేను నీమీద నా చేతులు ఉంచడం ద్వారా నీకు కలిగిన దేవుని కృపావరాన్ని ప్రజ్వలింపజేసుకోమని నిన్ను ప్రోత్సహిస్తున్నాను.  <span class="verse" id="V7">7&#160;</span>దేవుడు మనకు శక్తీ, ప్రేమా, నిగ్రహం కలిగించే ఆత్మనే ఇచ్చాడు గాని పిరికితనం కలిగించే ఆత్మను ఇవ్వలేదు.  <span class="verse" id="V8">8&#160;</span>కాబట్టి నువ్వు మన ప్రభువు విషయమైన సాక్ష్యం గురించి గానీ, ఆయన ఖైదీనైన నన్ను గురించి గానీ సిగ్గుపడకుండా, దేవుని శక్తితో సువార్త మూలంగా వాటిల్లే కష్టాల్లో భాగం పంచుకో. </div><div class='p'> <span class="verse" id="V9">9&#160;</span>ఆయన మన క్రియలనుబట్టి కాక తన సంకల్పాన్నిబట్టి, కాలం ఆరంభానికి ముందే మనకు అనుగ్రహించిన కృపను బట్టి మనలను రక్షించి పరిశుద్ధమైన పిలుపునిచ్చాడు.  <span class="verse" id="V10">10&#160;</span>ఆ కృప ఇప్పుడు క్రీస్తు యేసు అనే మన రక్షకుడు ప్రత్యక్షం కావడం ద్వారా వెల్లడి అయింది. ఆయన మరణాన్ని నాశనం చేసి జీవాన్నీ అమర్త్యతనూ సువార్త ద్వారా వెలుగులోకి తెచ్చాడు.  <span class="verse" id="V11">11&#160;</span>ఆ సువార్త విషయంలో నేను ప్రచారకుడుగా, అపొస్తలుడుగా, బోధకుడుగా నియామకం పొందాను. </div><div class='p'> <span class="verse" id="V12">12&#160;</span>ఆ కారణం చేత నేనీ కష్టాలు అనుభవిస్తున్నాను. నేను నమ్మినవాడు నాకు తెలుసు కాబట్టి సిగ్గుపడను, నేను ఆయనకు అప్పగించినదాన్ని రాబోతున్న ఆ రోజు వరకూ ఆయన కాపాడగలడని నాకు పూర్తి నమ్మకం ఉంది.  <span class="verse" id="V13">13&#160;</span>క్రీస్తు యేసులో ఉంచవలసిన విశ్వాసంతో, ప్రేమతో నేను నీకు నేర్పిన క్షేమకరమైన బోధ నమూనాను పాటించు.  <span class="verse" id="V14">14&#160;</span>దేవుడు నీకు అప్పగించిన ఆ మంచిదాన్ని మనలో నివాసమున్న పరిశుద్ధాత్మ వలన కాపాడుకో. </div><div class='p'> <span class="verse" id="V15">15&#160;</span>ఆసియలోని వారంతా నన్ను విడిచిపోయారని నీకు తెలుసు. ఫుగెల్లు, హెర్మొగెనే అలాటివారే.  <span class="verse" id="V16">16&#160;</span>ప్రభువు ఒనేసిఫోరు కుటుంబంపై కనికరం చూపు గాక.  <span class="verse" id="V17">17&#160;</span>అతడు రోమ్ నగరానికి వచ్చినప్పుడు నేను ఖైదీనని సిగ్గుపడకుండా చాలాసార్లు నన్ను శ్రద్ధగా వెతికి, కనుగొని, ఆదరించాడు.  <span class="verse" id="V18">18&#160;</span>పైగా అతడు ఎఫెసులో నాకు ఎంత ఉపచారం చేశాడో నీకు బాగా తెలుసు. ఆ దినాన అతడు ప్రభువు వలన కనికరం పొందేలా ప్రభువు అనుగ్రహించు గాక. </div><ul class='tnav'>
<li><a href='index.htm'>తిమోతికి రాసిన రెండవ పత్రిక</a></li>
<li><a href='1TI06.htm'>&lt;</a></li>
<li><a href='2TI.htm'>1</a></li>
<li><a href='2TI02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
