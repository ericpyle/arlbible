<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 103</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA102.htm'>&lt;</a></li>
<li><a href='PSA.htm'>103</a></li>
<li><a href='PSA104.htm'>&gt;</a></li>
</ul>
<div class="main">
 
<div class='chapterlabel' id="V0"> 103</div><div class='d'>దావీదు కీర్తన. </div><div class='q'> <span class="verse" id="V1">1&#160;</span>నా ప్రాణమా, యెహోవాను స్తుతించు. నా అంతరంగమా, ఆయన పవిత్ర నామాన్ని స్తుతించు. </div><div class='q'> <span class="verse" id="V2">2&#160;</span>నా ప్రాణమా, యెహోవాను స్తుతించు, ఆయన చేసిన ఉపకారాలన్నీ మరచిపోవద్దు. </div><div class='q'> <span class="verse" id="V3">3&#160;</span>ఆయన నీ పాపాలన్నీ క్షమిస్తాడు. నీ జబ్బులన్నీ బాగుచేస్తాడు. </div><div class='q'> <span class="verse" id="V4">4&#160;</span>నాశనాన్నుంచి నీ ప్రాణాన్ని విడుదల చేస్తాడు. కృప, వాత్సల్యం నీకు కిరీటంగా ఉంచాడు. </div><div class='q'> <span class="verse" id="V5">5&#160;</span>నీ యవ్వనం గరుడ పక్షిలాగా కొత్తదనం సంతరించుకున్నట్టు మేలైన వాటితో నీ జీవితాన్ని తృప్తిపరుస్తాడు. </div><div class='q'> <span class="verse" id="V6">6&#160;</span>యెహోవా న్యాయమైన దాన్ని జరిగిస్తాడు. అణగారిన వారందరికీ న్యాయం చేస్తాడు. </div><div class='q'> <span class="verse" id="V7">7&#160;</span>ఆయన మోషేకు తన విధానాలూ ఇశ్రాయేలు వంశస్థులకు తన కార్యాలూ తెలియచేశాడు. </div><div class='q'> <span class="verse" id="V8">8&#160;</span>యెహోవా దయాళువు, కృపాభరితుడు. ఆయన సహనశీలి, నిబంధన సంబంధమైన నమ్మకత్వం ఆయనలో ఉంది. </div><div class='q'> <span class="verse" id="V9">9&#160;</span>ఆయన ఎప్పుడూ అదుపులో పెట్టేవాడు కాదు. ఆయన అస్తమానం కోపంగా ఉండడు. </div><div class='q'> <span class="verse" id="V10">10&#160;</span>మన పాపాలకు తగినట్టు ఆయన మనతో వ్యవహరించలేదు. మన పాపాలకు సరిపోయినంతగా మనకు ప్రతీకారం చేయలేదు. </div><div class='q'> <span class="verse" id="V11">11&#160;</span>భూమికంటే ఆకాశం ఎంత ఉన్నతమో తనను గౌరవించేవారి పట్ల ఆయన కృప అంత ఉన్నతం. </div><div class='q'> <span class="verse" id="V12">12&#160;</span>పడమటికి తూర్పు ఎంత దూరమో ఆయన మన పాపాల అపరాధ భావన కూడా మననుంచి అంత దూరం చేశాడు. </div><div class='q'> <span class="verse" id="V13">13&#160;</span>తండ్రి తన పిల్లలను జాలితో చూసినట్టు, యెహోవా తనను గౌరవించే వాళ్ళను జాలితో చూసుకుంటాడు. </div><div class='q'> <span class="verse" id="V14">14&#160;</span>మనం ఎలా సృష్టి అయ్యామో ఆయనకు తెలుసు, మనం మట్టి అని ఆయనకు తెలుసు. </div><div class='q'> <span class="verse" id="V15">15&#160;</span>మనిషి రోజులు గడ్డి మొక్కలాంటివి. పొలంలో పూసే పువ్వులాగా అతడు పూస్తాడు. </div><div class='q'> <span class="verse" id="V16">16&#160;</span>దానిమీద గాలి వీస్తే అది ఇక ఉండదు. </div><div class='q'> <span class="verse" id="V17">17&#160;</span>యెహోవాను గౌరవించే వారి పట్ల ఆయన కృప తరతరాలకూ ఉంటుంది. ఆయన నీతి వారి వారసులకు కొనసాగుతుంది. </div><div class='q'> <span class="verse" id="V18">18&#160;</span>వాళ్ళు ఆయన నిబంధన పాటిస్తారు. ఆయన ఆదేశాలను మనసులో ఉంచుకుంటారు. </div><div class='q'> <span class="verse" id="V19">19&#160;</span>యెహోవా పరలోకంలో తన సింహాసనాన్ని సుస్థిరం చేశాడు. ఆయన రాజ్యం అందరినీ పాలిస్తూ ఉంది. </div><div class='q'> <span class="verse" id="V20">20&#160;</span>యెహోవా దూతలారా, ఆయన ఆజ్ఞకు లోబడి ఆయన మాట వినే బలాశాలురైన మీరంతా, ఆయనను స్తుతించండి. </div><div class='q'> <span class="verse" id="V21">21&#160;</span>యెహోవా సేనలారా, ఆయన సంకల్పం నెరవేర్చే సేవకులైన మీరంతా ఆయనను స్తుతించండి. </div><div class='q'> <span class="verse" id="V22">22&#160;</span>యెహోవా చేసిన జీవులారా, ఆయనను స్తుతించండి. ఆయన రాజ్యంలోని ప్రతి ప్రదేశంలో ఉన్న మీరంతా ఆయనను స్తుతించండి. నా ప్రాణమా, యెహోవాను స్తుతించు. </div><ul class='tnav'>
<li><a href='index.htm'>కీర్తనలు</a></li>
<li><a href='PSA102.htm'>&lt;</a></li>
<li><a href='PSA.htm'>103</a></li>
<li><a href='PSA104.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
