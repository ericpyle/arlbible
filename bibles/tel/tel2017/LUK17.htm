<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 17</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK16.htm'>&lt;</a></li>
<li><a href='LUK.htm'>17</a></li>
<li><a href='LUK18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>క్షమాపణ గురించిన ఉపదేశం </div><div class='r'><a href='MAT18.htm#V1'>మత్తయి 18:7</a>, <a href='MAT18.htm#V1'>15</a> </div><div class='p'> <span class="verse" id="V1">1&#160;</span>ఆయన తన శిష్యులతో ఇలా అన్నాడు, <span class='wj'>“ఆటంకాలు రాకుండా ఉండడం అసాధ్యం. కానీ అవి ఎవరి వల్ల వస్తాయో అతని స్థితి ఎంత భయానకమో!</span>  <span class="verse" id="V2">2&#160;</span> <span class='wj'>అలాంటి వ్యక్తి ఈ చిన్న బిడ్డల్లో ఎవరికైనా ఆటంకం కలగజేయడం కంటే అతడి మెడకు తిరగలి రాయి కట్టి సముద్రంలో పడవేయడం అతనికి మేలు.</span> </div><div class='p'> <span class="verse" id="V3">3&#160;</span> <span class='wj'>మీ వరకూ మీరు జాగ్రత్తగా ఉండండి. అయితే మీ సోదరుడు అపరాధం చేస్తే అతణ్ణి మందలించండి. తన అపరాధం విషయమై అతడు పశ్చాత్తాప పడితే అతణ్ణి క్షమించండి.</span> </div><div class='p'> <span class="verse" id="V4">4&#160;</span> <span class='wj'>అతడు ఒకే రోజు మీకు వ్యతిరేకంగా ఏడు సార్లు అపరాధం చేసి అదే రోజు ఏడు సార్లు మీ దగ్గరికి వచ్చి, ‘పశ్చాత్తాప పడుతున్నాను’ అంటే మీరు అతణ్ణి క్షమించాలి.”</span>  <span class="verse" id="V5">5&#160;</span>అప్పుడు అపొస్తలులు, “ప్రభూ, మా విశ్వాసాన్ని వృద్ధి చెయ్యి” అన్నారు.  <span class="verse" id="V6">6&#160;</span> <span class='wj'>ప్రభువు, “మీరు ఆవగింజంత విశ్వాసం గలవారైతే ఈ మారేడు చెట్టును చూసి, ‘నీవు వేళ్లతో సహా పెళ్లగించుకుని పోయి సముద్రంలో నాటుకు పో’ అంటే అది మీరు చెప్పినట్టు చేస్తుంది.</span> </div><div class='s'>ఉపచారం గురించిన ఉపమానం </div><div class='p'> <span class="verse" id="V7">7&#160;</span> <span class='wj'>“మీలో ఎవరి సేవకుడైనా పొలంలో భూమి దున్నుతూనో, మందను మేపుతూనో ఉండి ఇంటికి వస్తే యజమాని ‘నువ్వు వెంటనే వచ్చి భోజనానికి కూర్చో’ అంటాడా? అనడు.</span>  <span class="verse" id="V8">8&#160;</span> <span class='wj'>పైగా ‘నాకు భోజనం సిద్ధం చెయ్యి. తువ్వాలు కట్టుకుని నేను భోజనం చేసి ముగించే వరకూ నాకు సేవ చెయ్యి. ఆ తరువాత నువ్వు తినవచ్చు’ అంటాడు.</span> </div><div class='p'> <span class="verse" id="V9">9&#160;</span> <span class='wj'>తాను ఆజ్ఞాపించిన పనులన్నీ ఆ పనివాడు చక్కగా చేశాడని యజమాని ‘నాపై దయ చూపించావు’ అని వాణ్ణి మెచ్చుకుంటాడా?</span>  <span class="verse" id="V10">10&#160;</span> <span class='wj'>అలాగే మీరు కూడా మీకు ఆజ్ఞాపించిన పనులన్నీ చేసిన తరువాత ‘మేము ఏ యోగ్యతా లేని సేవకులం. మేము చేయాల్సిందే చేశాం’ అని చెప్పాలి.”</span> </div><div class='s'>పదిమంది కుష్టరోగుల స్వస్థత </div><div class='p'> <span class="verse" id="V11">11&#160;</span>ఆయన యెరూషలేముకు ప్రయాణమై దారిలో సమరయ, గలిలయ ప్రాంతాల గుండా వెళ్తూ  <span class="verse" id="V12">12&#160;</span>ఒక గ్రామంలో ప్రవేశించాడు. అక్కడ కుష్టు రోగులు పదిమంది ఆయనకు ఎదురై దూరంగా నిలిచారు.  <span class="verse" id="V13">13&#160;</span>“యేసూ, ప్రభూ, మాపై జాలి చూపు” అని గట్టిగా కేకలు వేశారు.  <span class="verse" id="V14">14&#160;</span>ఆయన వారిని చూసి, <span class='wj'>“మీరు వెళ్ళి, యాజకులకు కనపడండి”</span> అని చెప్పాడు. వారు వెళ్తుండగా కుష్టు రోగం నయమై శుద్ధులయ్యారు. </div><div class='p'> <span class="verse" id="V15">15&#160;</span>వారిలో ఒకడు తన రోగం నయం కావడం చూసి  <span class="verse" id="V16">16&#160;</span>బిగ్గరగా దేవుణ్ణి కీర్తిస్తూ, తిరిగి వచ్చి ఆయన పాదాల ముందు సాష్టాంగపడి ఆయనకు కృతజ్ఞతలు చెప్పాడు. వాడు సమరయ ప్రాంతం వాడు.  <span class="verse" id="V17">17&#160;</span>అందుకు యేసు, <span class='wj'>“పది మంది శుద్ధులయ్యారు కదా, తక్కిన తొమ్మిది మంది ఏరీ?</span>  <span class="verse" id="V18">18&#160;</span> <span class='wj'>దేవుణ్ణి కీర్తించడానికి ఈ విదేశీయుడు తప్ప ఇంకెవ్వరూ కనబడక పోవడం ఏమిటి?”</span> అన్నాడు.  <span class="verse" id="V19">19&#160;</span> <span class='wj'>“నువ్వు లేచి వెళ్ళు, నీ విశ్వాసం నిన్ను బాగు చేసింది”</span> అని వాడితో చెప్పాడు. </div><div class='s'>రాజ్యం గురించిన ఆధ్యాత్మిక అంతరార్థం </div><div class='r'><a href='LUK19.htm#V1'>లూకా 19:11</a>, <a href='LUK19.htm#V1'>12</a> </div><div class='p'> <span class="verse" id="V20">20&#160;</span>ఒకసారి పరిసయ్యులు, <span class='wj'>“దేవుని రాజ్యం ఎప్పుడు వస్తుంది” అని ఆయనను అడిగారు. దానికి ఆయన, “దేవుని రాజ్యం అందరికీ కనిపించేలా రాదు.</span>  <span class="verse" id="V21">21&#160;</span> <span class='wj'>ఎందుకంటే దేవుని రాజ్యం మీ మధ్యనే ఉంది. కాబట్టి దేవుని రాజ్యం ఇదిగో ఇక్కడ ఉంది, అదిగో అక్కడ ఉంది అని చెప్పడానికి కుదరదు”</span> అని వారికి జవాబిచ్చాడు. </div><div class='s'>యేసు తన రెండవ రాక విషయం వెల్లడించడం </div><div class='p'> <span class="verse" id="V22">22&#160;</span>ఇంకా ఆయన తన శిష్యులతో ఇలా అన్నాడు, <span class='wj'>“మనుష్య కుమారుడి రోజుల్లో ఒక రోజును చూడాలని మీరు ఎంతగానో కోరుకునే సమయం వస్తుంది. కానీ మీరు ఆ రోజును చూడరు.</span>  <span class="verse" id="V23">23&#160;</span> <span class='wj'>వారు, ‘ఇదిగో ఇక్కడుంది, అదిగో అక్కడుంది’ అంటారు. మీరు వెళ్ళవద్దు. అసలు వారిని అనుసరించవద్దు.</span>  <span class="verse" id="V24">24&#160;</span> <span class='wj'>ఆకాశంలో ఒక దిక్కున తళుక్కున మెరుపు మెరిసి ఆ వెలుగు మరో దిక్కు వరకూ ఎలా ప్రకాశిస్తుందో అలాగే ఆ రోజున మనుష్య కుమారుడు కూడా ఉంటాడు.</span>  <span class="verse" id="V25">25&#160;</span> <span class='wj'>అయితే దీనికి ముందుగా ఆయన అనేక హింసలు పొందాలి. ఈ తరం వారు ఆయనను పూర్తిగా నిరాకరించాలి.</span> </div><div class='p'> <span class="verse" id="V26">26&#160;</span> <span class='wj'>“నోవహు రోజుల్లో జరిగినట్టు గానే మనుష్య కుమారుడి రోజుల్లో కూడా జరుగుతుంది.</span>  <span class="verse" id="V27">27&#160;</span> <span class='wj'>నోవహు ఓడలోకి వెళ్ళిన రోజు వరకూ ప్రజలు తినడం తాగడం పెళ్ళిళ్ళకు ఇవ్వడం పుచ్చుకోవడం చేస్తూ ఉన్నారు. అప్పుడు జలప్రళయం వచ్చి అందర్నీ నాశనం చేసింది.</span> </div><div class='p'> <span class="verse" id="V28">28&#160;</span> <span class='wj'>లోతు రోజుల్లో జరిగినట్టుగా కూడా జరుగుతుంది. అప్పుడైతే ప్రజలు తింటూ తాగుతూ కొంటూ అమ్ముతూ నాట్లు వేస్తూ ఇళ్ళు కట్టుకుంటూ ఉన్నారు.</span>  <span class="verse" id="V29">29&#160;</span> <span class='wj'>అయితే లోతు సొదొమ విడిచి వెళ్ళిన రోజునే ఆకాశం నుండి అగ్ని గంధకాలు కురిసి అందరూ నాశనం అయ్యారు.</span> </div><div class='p'> <span class="verse" id="V30">30&#160;</span> <span class='wj'>“అలాగే మనుష్య కుమారుడు ప్రత్యక్షమయ్యే రోజున కూడా జరుగుతుంది.</span>  <span class="verse" id="V31">31&#160;</span> <span class='wj'>ఆ రోజున మేడ మీద ఉండేవాడు ఇంట్లో సామాను తీసుకుపోవడం కోసం కిందకు దిగకూడదు. అలాగే పొలంలో పని చేస్తున్న వాడు ఇంటికి తిరిగి రాకూడదు.</span>  <span class="verse" id="V32">32&#160;</span> <span class='wj'>లోతు భార్యను జ్ఞాపకం చేసుకోండి.</span>  <span class="verse" id="V33">33&#160;</span> <span class='wj'>తన ప్రాణాన్ని రక్షించుకోవాలనుకునేవాడు దాన్ని పోగొట్టుకుంటాడు. కానీ తన ప్రాణాన్ని పోగొట్టుకునేవాడు దాన్ని రక్షించుకుంటాడు.</span> </div><div class='p'> <span class="verse" id="V34">34&#160;</span> <span class='wj'>నేను చెప్పేదేమిటంటే ఆ రాత్రి ఒక మంచం మీద ఇద్దరు ఉంటే వారిలో ఒకరిని తీసుకుపోవడం, మరొకరిని విడిచి పెట్టడం జరుగుతుంది.</span>  <span class="verse" id="V35">35&#160;</span> <span class='wj'>ఇద్దరు స్త్రీలు తిరగలి విసరుతూ ఉంటారు. వారిలో ఒకామె వెళ్ళిపోవడం, మరొకామె ఉండిపోవడం జరుగుతుంది. ఇద్దరు పొలంలో పని చేస్తూ ఉంటారు. వారిలో ఒకడు వెళ్ళిపోతాడు. మరొకడు ఉండిపోతాడు.”</span> </div><div class='p'> <span class="verse" id="V36">36&#160;</span>అప్పుడు శిష్యులు, “ప్రభూ, ఇదంతా ఎక్కడ జరుగుతుంది” అని అడిగారు.  <span class="verse" id="V37">37&#160;</span>దానికి జవాబుగా ఆయన, <span class='wj'>“శవం ఎక్కడ ఉంటే రాబందులు అక్కడ పోగవుతాయి”</span> అన్నాడు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK16.htm'>&lt;</a></li>
<li><a href='LUK.htm'>17</a></li>
<li><a href='LUK18.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
