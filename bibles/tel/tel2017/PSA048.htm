<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 48</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA047.htm'>&lt;</a></li>
<li><a href='PSA.htm'>48</a></li>
<li><a href='PSA049.htm'>&gt;</a></li>
</ul>
<div class="main">
 
<div class='chapterlabel' id="V0"> 48</div><div class='d'>ఒక పాట, కోరహు వారసుల కీర్తన. </div><div class='q'> <span class="verse" id="V1">1&#160;</span>మన దేవుని పట్టణంలో తన పరిశుద్ధ పర్వతంపై యెహోవా గొప్పవాడు. అత్యధికంగా ఆయన్ని స్తుతించాలి. </div><div class='q'> <span class="verse" id="V2">2&#160;</span>అది మన దేవుని మహా పట్టణం. ఉత్తరం వైపున ఉన్న సీయోను పర్వతం. దాని ఉచ్ఛ దశ ఎంతో సుందరంగా ఉంది. అది భూమి అంతటికీ ఆనందదాయకంగా ఉంది. </div><div class='q'> <span class="verse" id="V3">3&#160;</span>దాని భవనాలలో దేవుడు తనను ఆశ్రయంగా తెలియజేసుకుంటున్నాడు. </div><div class='q'> <span class="verse" id="V4">4&#160;</span>చూడండి, రాజులు సమకూడారు. వాళ్ళంతా కలసి వచ్చారు. </div><div class='q'> <span class="verse" id="V5">5&#160;</span>వాళ్ళు దాన్ని చూశారు. ఆశ్చర్యపోయారు. తర్వాత వ్యాకులపడ్డారు. గబగబా అక్కణ్ణించి వెళ్ళిపోయారు. </div><div class='q'> <span class="verse" id="V6">6&#160;</span>వాళ్ళు అక్కడ ఉన్నప్పుడు వాళ్ళలో వణుకు పుట్టింది. ప్రసవించబోయే స్త్రీకి కలిగే నొప్పుల్లాటి వేదన వాళ్లకు కలిగింది. </div><div class='q'> <span class="verse" id="V7">7&#160;</span>తూర్పుగాలిని నువ్వు రేపి దానితో తర్షీషు ఓడలను పగలగొడుతున్నావు. </div><div class='q'> <span class="verse" id="V8">8&#160;</span>సేనల ప్రభువైన యెహోవా పట్టణంలో, మన దేవుని పట్టణంలో మనం ఏదైతే విన్నామో దానినే చూశాం. దేవుడు దాన్ని కలకాలం ఉండేలా స్థిరం చేశాడు. </div><div class='q'> <span class="verse" id="V9">9&#160;</span>దేవా, నీ మందిరంలో మేము నీ నిబంధన కృపను ధ్యానం చేశాం. </div><div class='q'> <span class="verse" id="V10">10&#160;</span>దేవా, నీ నామం గొప్పదైనట్టు నీ కీర్తి కూడా భూమి అంచులవరకూ గొప్పగా ఉంది. నీతి న్యాయాలతో నీ కుడిచెయ్యి నిండి ఉంది. </div><div class='q'> <span class="verse" id="V11">11&#160;</span>న్యాయమైన నీ శాసనాలను బట్టి సీయోను పర్వతం సంతోషించనీ. యూదా కుమార్తెలను<a href="#FN1" class="notemark">*<span class="popup"> యూదా కుమార్తెలను యూదాలో ఉన్న గ్రామాలు</span></a> ఆనందించనీ. </div><div class='q'> <span class="verse" id="V12">12&#160;</span>సీయోను పర్వతం చుట్టూ తిరుగు. దాని చుట్టూ తిరుగుతూ ఆమె గోపురాలను లెక్కించు. </div><div class='q'> <span class="verse" id="V13">13&#160;</span>తర్వాత తరం వాళ్ళకు దాని గురించి చెప్పడానికై ఆమె గోడలను పరిశీలించు. ఆమె భవనాలను చూడు. </div><div class='q'> <span class="verse" id="V14">14&#160;</span>ఈ దేవుడు నిరంతరం మనకు దేవుడుగా ఉన్నాడు. మరణం వరకూ ఆయన మనలను నడిపిస్తాడు. </div><ul class='tnav'>
<li><a href='index.htm'>కీర్తనలు</a></li>
<li><a href='PSA047.htm'>&lt;</a></li>
<li><a href='PSA.htm'>48</a></li>
<li><a href='PSA049.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V11">48:11</a>
 <span class="fq">యూదా కుమార్తెలను </span><span class="ft">యూదాలో ఉన్న గ్రామాలు</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
