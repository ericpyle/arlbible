<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 63</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA62.htm'>&lt;</a></li>
<li><a href='ISA.htm'>63</a></li>
<li><a href='ISA64.htm'>&gt;</a></li>
</ul>
<div class="main">
 
<div class='chapterlabel' id="V0"> 63</div><div class='s'>ప్రతీకార దినం, విమోచన దినం </div><div class='q'> <span class="verse" id="V1">1&#160;</span>ఎర్రటి బట్టలు కట్టుకుని ఎదోములోని బొస్రా నుంచి వస్తున్న ఈయనెవరు? </div><div class='q'>రాజ వస్త్రాలతో తన మహా బలంతో గంభీరంగా వస్తున్న ఈయనెవరు? </div><div class='q'>నీతితో మాట్లాడే నేనే. రక్షించడానికి సమర్ధుణ్ణి. </div><div class='q'> <span class="verse" id="V2">2&#160;</span>నీ బట్టలు ఎందుకు ఎర్రగా ఉన్నాయి? నీ బట్టలు ద్రాక్షగానుగ తొక్కేవాడి బట్టల్లాగా ఎందుకున్నాయి? </div><div class='q'> <span class="verse" id="V3">3&#160;</span>ఒంటరిగా ద్రాక్షగానుగ తొక్కాను. రాజ్యాల్లో ఎవడూ నాతో చేరలేదు. </div><div class='q'>కోపంతో వారిని తొక్కాను. ఆగ్రహంతో వారిని అణగదొక్కాను. </div><div class='q'>వారి రక్తం నా బట్టల మీద చిందింది. నా బట్టలన్నీ మరకలే. </div><div class='q'> <span class="verse" id="V4">4&#160;</span>పగ తీర్చుకునే రోజు కోసం చూశాను. నా విడుదల సంవత్సరం వచ్చింది. </div><div class='q'> <span class="verse" id="V5">5&#160;</span>సాయం చేసేవాడి కోసం చూశాను. ఎవరూ రాలేదు. ఎవడూ లేకపోవడం చూసి ఆశ్చర్యపోయాను. </div><div class='q'>అయితే నా హస్తమే నాకు విజయం సాధించిపెట్టింది. నా ఆగ్రహం నన్ను నడిపించింది. </div><div class='q'> <span class="verse" id="V6">6&#160;</span>కోపంతో ప్రజలను తొక్కేశాను. నా ఆగ్రహంతో వారికి మత్తెక్కించాను. వారి రక్తాన్ని నేల పారబోశాను. </div><div class='s'>స్తుతి, ప్రార్థన </div><div class='q'> <span class="verse" id="V7">7&#160;</span>యెహోవా మనకు చేసినవాటన్నిటినిబట్టి యెహోవా కృపాతిశయాన్ని, యెహోవా స్తుతి పాత్రమైన పనులను వర్ణిస్తాను. </div><div class='q'>యెహోవా మనకు చేసిన వాటన్నిటిని గురించి నేను చెబుతాను. </div><div class='q'>తన వాత్సల్యాన్ని బట్టి, కృపాతిశయాన్ని బట్టి, ఇశ్రాయేలు వంశం వారికి ఆయన చూపిన మహాకనికరాన్ని నేను ప్రకటన చేస్తాను. </div><div class='q'> <span class="verse" id="V8">8&#160;</span>అయితే ఆయన ఇలా అన్నాడు. “కచ్చితంగా వారు నా ప్రజలు. అవిధేయులు కాని పిల్లలు.” ఆయన వారికి రక్షకుడయ్యాడు. </div><div class='q'> <span class="verse" id="V9">9&#160;</span>వారి బాధలన్నిటిలో ఆయన బాధ అనుభవించాడు. ఆయన సన్నిధి దూత వారిని రక్షించాడు. </div><div class='q'>ఆయన ప్రేమతో, కనికరంతో వారిని రక్షించాడు. </div><div class='q'>పురాతన దినాలన్నిటిలో ఆయన వారిని ఎత్తుకుంటూ మోస్తూ వచ్చాడు. </div><div class='q'> <span class="verse" id="V10">10&#160;</span>అయినా వారు తిరుగుబాటు చేసి ఆయన పరిశుద్ధాత్మను దుఃఖపెట్టారు. </div><div class='q'>కాబట్టి ఆయన వారికి శత్రువయ్యాడు. తానే వారితో పోరాడాడు. </div><div class='q'> <span class="verse" id="V11">11&#160;</span>ఆయన ప్రజలు పూర్వదినాల్లోని మోషేను గుర్తుకు తెచ్చుకున్నారు. </div><div class='q'>వారిలా అన్నారు, తన మందకాపరులతోబాటు సముద్రంలో నుంచి ప్రజలను తీసుకు వచ్చినవాడేడి? </div><div class='q'>వారి మధ్య తన పరిశుద్ధాత్మను ఉంచిన వాడేడి? </div><div class='q'> <span class="verse" id="V12">12&#160;</span>మోషే కుడిచేతి వైపున తన ఘనమైన బలాన్ని పంపించిన వాడేడి? </div><div class='q'> <span class="verse" id="V13">13&#160;</span>తనకు శాశ్వతమైన ప్రఖ్యాతి కలగాలని వారిముందు నీళ్లను విభజించినవాడేడి? </div><div class='q'>లోతైన నీళ్ళగుండా వారిని నడిపించిన వాడేడి? మైదానంలో గుర్రం లాగా వాళ్ళు తొట్రుపడలేదు. </div><div class='q'> <span class="verse" id="V14">14&#160;</span>లోయలో దిగే పశువుల్లాగా యెహోవా ఆత్మ వారికి విశ్రాంతి కలగచేశాడు. </div><div class='q'>నీకు ఘనమైన పేరు కలగాలని నువ్వు నీ ప్రజలను నడిపించావు. </div><div class='q'> <span class="verse" id="V15">15&#160;</span>పరలోకం నుంచి చూడు. నీ దివ్యమైన పవిత్ర నివాసం నుంచి చూడు. </div><div class='q'>నీ ఆసక్తి, నీ గొప్పపనులు ఎక్కడున్నాయి? </div><div class='q'>మా పట్ల నీ కనికరం, నీ వాత్సల్యం, ఆగిపోయాయేమిటి. </div><div class='q'> <span class="verse" id="V16">16&#160;</span>అయితే మా తండ్రివి నువ్వే. </div><div class='q'>అబ్రాహాముకు మేము తెలియక పోయినా ఇశ్రాయేలు మమ్మల్ని అంగీకరించకపోయినా, </div><div class='q'>యెహోవా, నువ్వే మా తండ్రివి. అనాదికాలం నుంచి “మా విమోచకుడు” అని నీకు పేరు గదా. </div><div class='q'> <span class="verse" id="V17">17&#160;</span>యెహోవా, నీ విధానాలనుంచి మమ్మల్ని తప్పిస్తున్నావెందుకు? </div><div class='q'>మాకు నీ పట్ల భయభక్తులు ఉండకుండా మా హృదయాలను ఎందుకు కఠినపరుస్తున్నావు? </div><div class='q'>నీ సేవకుల కోసం నీ సొత్తుగా ఉన్న గోత్రాలకోసం తిరిగి రా. </div><div class='q'> <span class="verse" id="V18">18&#160;</span>నీ పవిత్ర ఆలయం నీ ప్రజల ఆధీనంలో కొద్దికాలమే ఉంది. అయితే మా శత్రువులు దాన్ని తొక్కివేశారు. </div><div class='q'> <span class="verse" id="V19">19&#160;</span>నువ్వెన్నడూ పాలించని వాళ్ళలాగా అయ్యాం. నీ పేరెన్నడూ ధరించని వాళ్ళలాగా అయ్యాం. </div><ul class='tnav'>
<li><a href='index.htm'>యెషయా</a></li>
<li><a href='ISA62.htm'>&lt;</a></li>
<li><a href='ISA.htm'>63</a></li>
<li><a href='ISA64.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
