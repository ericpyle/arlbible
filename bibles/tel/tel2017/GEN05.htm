<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఆదికాండం 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఆదికాండం</a></li>
<li><a href='GEN04.htm'>&lt;</a></li>
<li><a href='GEN.htm'>5</a></li>
<li><a href='GEN06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>ఆదాము సంతతి </div><div class='r'><a href='1CH01.htm#V1'>1దిన 1:1-4</a> </div><div class='p'> <span class="verse" id="V1">1&#160;</span>ఆదాము వంశక్రమం ఇది. దేవుడు మనిషిని సృష్టించిన రోజున వాళ్ళను తన సొంత పోలికలో చేశాడు.  <span class="verse" id="V2">2&#160;</span>వారిని పురుషులుగా, స్త్రీలుగా సృష్టించాడు. వాళ్ళను సృష్టించిన రోజున ఆయన వాళ్ళను ఆశీర్వదించి వాళ్లకు మనుషులు అని పేరు పెట్టాడు. </div><div class='p'> <span class="verse" id="V3">3&#160;</span>ఆదాముకు నూట ముప్ఫై సంవత్సరాల వయస్సులో అతని పోలికగా అతని స్వరూపంలో కొడుకు పుట్టాడు. ఆదాము అతనికి షేతు అని పేరుపెట్టాడు.  <span class="verse" id="V4">4&#160;</span>షేతు పుట్టిన తరువాత ఆదాము ఎనిమిది వందల సంవత్సరాలు బ్రతికాడు. అతనికి ఇంకా కొడుకులు, కూతుళ్ళు పుట్టారు.  <span class="verse" id="V5">5&#160;</span>ఆదాము తొమ్మిది వందల ముప్ఫై సంవత్సరాలు బ్రతికాడు. </div><div class='p'> <span class="verse" id="V6">6&#160;</span>షేతుకు నూట ఐదు సంవత్సరాల వయస్సులో ఎనోషు పుట్టాడు.  <span class="verse" id="V7">7&#160;</span>ఎనోషు పుట్టిన తరువాత షేతు ఎనిమిది వందల ఏడు సంవత్సరాలు బ్రతికి కొడుకులను, కూతుళ్ళను కన్నాడు.  <span class="verse" id="V8">8&#160;</span>షేతు తొమ్మిది వందల పన్నెండు సంవత్సరాలు బ్రతికాడు. </div><div class='p'> <span class="verse" id="V9">9&#160;</span>ఎనోషుకు తొంభై సంవత్సరాల వయస్సులో కేయినాను పుట్టాడు.  <span class="verse" id="V10">10&#160;</span>కేయినాను పుట్టిన తరువాత ఎనోషు ఎనిమిది వందల పదిహేను సంవత్సరాలు బ్రతికి కొడుకులను, కూతుళ్ళను కన్నాడు.  <span class="verse" id="V11">11&#160;</span>ఎనోషు తొమ్మిది వందల ఐదు సంవత్సరాలు బ్రతికాడు. </div><div class='p'> <span class="verse" id="V12">12&#160;</span>కేయినానుకు డెబ్భై సంవత్సరాల వయస్సులో మహలలేలు పుట్టాడు.  <span class="verse" id="V13">13&#160;</span>మహలలేలు పుట్టిన తరువాత కేయినాను ఎనిమిది వందల నలభై సంవత్సరాలు బ్రతికి కొడుకులను, కూతుళ్ళను కన్నాడు.  <span class="verse" id="V14">14&#160;</span>కేయినాను తొమ్మిది వందల పది సంవత్సరాలు బ్రతికాడు. </div><div class='p'> <span class="verse" id="V15">15&#160;</span>మహలలేలుకు<a href="#FN1" class="notemark">*<span class="popup"> అంటే దేవునికి స్తుతి</span></a> అరవై ఐదు సంవత్సరాల వయస్సులో యెరెదు పుట్టాడు.  <span class="verse" id="V16">16&#160;</span>యెరెదు పుట్టిన తరువాత మహలలేలు ఎనిమిది వందల ముప్ఫైసంవత్సరాలు బ్రతికి కొడుకులను, కూతుళ్ళను కన్నాడు.  <span class="verse" id="V17">17&#160;</span>మహలలేలు ఎనిమిదివందల తొంభై ఐదు సంవత్సరాలు బ్రతికాడు. </div><div class='p'> <span class="verse" id="V18">18&#160;</span>యెరెదుకు నూట అరవై రెండు సంవత్సరాల వయస్సులో హనోకు పుట్టాడు.  <span class="verse" id="V19">19&#160;</span>హనోకు పుట్టిన తరువాత యెరెదు ఎనిమిది వందల సంవత్సరాలు బ్రతికి కొడుకులను, కూతుళ్ళను కన్నాడు.  <span class="verse" id="V20">20&#160;</span>యెరెదు తొమ్మిది వందల అరవై రెండు సంవత్సరాలు బ్రతికాడు. </div><div class='p'> <span class="verse" id="V21">21&#160;</span>హనోకుకు అరవై ఐదు సంవత్సరాల వయస్సులో మెతూషెల పుట్టాడు.  <span class="verse" id="V22">22&#160;</span>మెతూషెల పుట్టిన తరువాత హనోకు మూడు వందల సంవత్సరాలు దేవునితో సహవాసం చేస్తూ కొడుకులను, కూతుళ్ళను కన్నాడు.  <span class="verse" id="V23">23&#160;</span>హనోకు మూడువందల అరవై ఐదు సంవత్సరాలు బ్రతికాడు.  <span class="verse" id="V24">24&#160;</span>హనోకు దేవునితో కలసి నడిచాడు. దేవుడు అతణ్ణి తీసుకువెళ్ళాడు గనుక అతడు కనబడలేదు. </div><div class='p'> <span class="verse" id="V25">25&#160;</span>మెతూషెలకు నూట ఎనభై ఏడు సంవత్సరాల వయస్సులో లెమెకు పుట్టాడు.  <span class="verse" id="V26">26&#160;</span>మెతూషెలకు లెమెకు పుట్టిన తరువాత ఏడు వందల ఎనభై రెండు సంవత్సరాలు బ్రతికి కొడుకులను, కూతుళ్ళను కన్నాడు.  <span class="verse" id="V27">27&#160;</span>మెతూషెల తొమ్మిది వందల అరవై తొమ్మిది సంవత్సరాలు బ్రతికాడు. </div><div class='p'> <span class="verse" id="V28">28&#160;</span>లెమెకుకు నూట ఎనభై రెండు సంవత్సరాల వయస్సులో ఒక కొడుకు పుట్టాడు.  <span class="verse" id="V29">29&#160;</span>“భూమిని యెహోవా శపించినందువల్ల కలిగిన మన చేతుల కష్టం విషయంలో, మన పని విషయంలో ఇతడు మనకు విశ్రాంతి ఇస్తాడు” అని, అతనికి నోవహు అని పేరు పెట్టాడు. </div><div class='p'> <span class="verse" id="V30">30&#160;</span>లెమెకుకు నోవహు పుట్టిన తరువాత ఐదు వందల తొంభై ఐదు సంవత్సరాలు బ్రతికి కొడుకులను, కూతుళ్ళను కన్నాడు.  <span class="verse" id="V31">31&#160;</span>లెమెకు ఏడువందల డెబ్భై ఏడు సంవత్సరాలు బ్రతికాడు. </div><div class='p'> <span class="verse" id="V32">32&#160;</span>ఐదు వందల సంవత్సరాలు బ్రతికిన నోవహుకు షేము, హాము, యాపెతు అనే ముగ్గురు కొడుకులు పుట్టారు. </div><ul class='tnav'>
<li><a href='index.htm'>ఆదికాండం</a></li>
<li><a href='GEN04.htm'>&lt;</a></li>
<li><a href='GEN.htm'>5</a></li>
<li><a href='GEN06.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V15">5:15</a>
 <span class="ft">అంటే దేవునికి స్తుతి</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
