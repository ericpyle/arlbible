<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 పరమ గీతము 6</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>పరమ గీతము</a></li>
<li><a href='SNG05.htm'>&lt;</a></li>
<li><a href='SNG.htm'>6</a></li>
<li><a href='SNG07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='p'> <span class="verse" id="V1">1&#160;</span>(యెరూషలేము స్త్రీలు యువతితో మాట్లాడుతూ ఉన్నారు.) </div><div class='q'>జగదేక సుందరీ, నీ ప్రియుడు ఎక్కడికి వెళ్ళాడు? అతడేవైపుకు వెళ్ళాడు? అతన్ని వెదకడానికి మీతో పాటు మేము కూడా వస్తాము. </div><div class='p'> <span class="verse" id="V2">2&#160;</span>(యువతి తనలో తాను మాట్లాడుకుంటూ ఉంది.) </div><div class='q'>మేపడానికీ లిల్లీలు ఏరడానికీ నా ప్రియుడు తన తోటలోకి వెళ్ళాడు. </div><div class='q'>సుగంధ వనస్పతులున్న తోటలోకి వెళ్ళాడు. </div><div class='q'> <span class="verse" id="V3">3&#160;</span>నేను నా ప్రియుని దాన్ని, అతడు నావాడు. అతడు లిల్లీ మొక్కల్లో మేపుతాడు. </div><div class='p'>[ఐదవ భాగం] (యువతి ప్రియుడు ఆమెతో మాట్లాడుతున్నాడు) </div><div class='q'> <span class="verse" id="V4">4&#160;</span>ప్రియా, నువ్వు తిర్సా పట్టణమంత సౌందర్య రాశివి. </div><div class='q'>నీది యెరూషలేమంత సౌందర్యం. నీ అందం చూసి నేను మైమరచి పోతున్నాను. </div><div class='q'> <span class="verse" id="V5">5&#160;</span>నీ కళ్ళు నాపైనుండి తిప్పుకో. అవి నన్ను లొంగతీసుకుంటున్నాయి. నీ జుట్టు గిలాదు పర్వత సానువుల నుంచి దిగి వస్తున్న మేకల మందలా ఉంది. </div><div class='q'> <span class="verse" id="V6">6&#160;</span>నీ పళ్ళు ఉన్ని కత్తిరించి, కడిగిన తరువాత పైకి వచ్చిన గొర్రెల్లాగా ఉన్నాయి. ఒక్కటీ పోకుండా జోడుజోడుగా ఉన్నాయి. </div><div class='q'> <span class="verse" id="V7">7&#160;</span>నీ ముసుకుగుండా నీ చెక్కిళ్ళు, విచ్చిన దానిమ్మ పండులా కన్పిస్తున్నాయి. </div><div class='p'> <span class="verse" id="V8">8&#160;</span>(ప్రియుడు తనలో తాను మాట్లాడుకుంటున్నాడు) </div><div class='q'>అరవై మంది రాణులూ ఎనభై మంది ఉపపత్నులూ లెక్క పెట్టలేనంత మంది యువతులూ ఉన్నారు. </div><div class='q'> <span class="verse" id="V9">9&#160;</span>నా పావురం, ఏ దోషం లేనిది. ఈమె ఒక్కతే. ఈమె తన తల్లికి ఒకతే కూతురు. కన్నతల్లికి గారాబు బిడ్డ. </div><div class='q'>మా ప్రాంతం ఆడపడుచులు ఆమెను చూసి, చాలా ధన్య అన్నారు. రాణులూ ఉపపత్నులూ ఆమెను చూసి ప్రశంసించారు. </div><div class='q'> <span class="verse" id="V10">10&#160;</span>తొలిసంధ్యలా విరాజిల్లుతూ, జాబిల్లిలా మనోజ్ఞంగా, భానుతేజ ప్రకాశంతో, వ్యూహంగా ఏర్పడిన సైన్యమంత భయద సౌందర్యం గల ఈమె ఎవరు? </div><div class='q'> <span class="verse" id="V11">11&#160;</span>నేను బాదం చెట్ల తోటలోకి దిగి వెళ్లాను. లోయలో పెరిగే మొక్కలు చూడడానికి వెళ్లాను. </div><div class='q'>ద్రాక్షావల్లులు పూతకొచ్చాయో లేదో చూడడానికి, దానిమ్మ చెట్లు పూస్తున్నాయో లేదో చూడడానికి వెళ్లాను. </div><div class='q'> <span class="verse" id="V12">12&#160;</span>రాకుమారుడి రథంలో ఎంతో ఆనందంగా వెళ్తున్ననట్టు ఉంది. </div><div class='q'> <span class="verse" id="V13">13&#160;</span>(యువతి తనలో తాను మాట్లాడుకుంటూ ఉంది.) </div><div class='q'>అందాల రాశీ, వెనక్కి తిరిగి రా. వచ్చెయ్యి. తిరిగి వచ్చెయ్యి. నేను నిన్ను తనివితీరా చూడాలి. </div><div class='q'>(యువతి తన ప్రియునితో మాట్లాడుతూ ఉంది) రెండు వరసల నర్తకిల మధ్య నేను నాట్యం చేస్తున్నట్టు నావైపు అంత తదేకంగా ఎందుకు చూస్తావు? </div><ul class='tnav'>
<li><a href='index.htm'>పరమ గీతము</a></li>
<li><a href='SNG05.htm'>&lt;</a></li>
<li><a href='SNG.htm'>6</a></li>
<li><a href='SNG07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
