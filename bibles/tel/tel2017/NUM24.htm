<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 సంఖ్యాకాండం 24</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>సంఖ్యాకాండం</a></li>
<li><a href='NUM23.htm'>&lt;</a></li>
<li><a href='NUM.htm'>24</a></li>
<li><a href='NUM25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='p'> <span class="verse" id="V1">1&#160;</span>ఇశ్రాయేలీయులను దీవించడం యెహోవా దృష్టికి మంచిదని బిలాము తెలుసుకున్నప్పుడు అతడు ఇంతకు ముందు లాగా శకునం చూడడానికి వెళ్ళకుండా ఎడారి వైపు తన ముఖాన్ని తిప్పుకున్నాడు. </div><div class='p'> <span class="verse" id="V2">2&#160;</span>బిలాము కళ్ళెత్తి ఇశ్రాయేలీయులు తమ తమ గోత్రాల ప్రకారం శిబిరంలో ఉండడం చూసినప్పుడు, దేవుని ఆత్మ అతని మీదికి దిగి వచ్చాడు.  <span class="verse" id="V3">3&#160;</span>అతడు ఇలా ప్రవచించాడు. </div><div class='p'>“బెయోరు కొడుకు బిలాముకు పలుకబోతున్నాడు. </div><div class='p'>కళ్ళు బాగా తెరుచుకున్నవాడు పలకబోతున్నాడు. </div><div class='q'> <span class="verse" id="V4">4&#160;</span>అతడు దేవుని మాటలు మాట్లాడతాడు, </div><div class='q'>దేవుని మాటలు వింటాడు. అతడు సర్వశక్తుని దగ్గర నుంచి వచ్చే దర్శనం చూస్తాడు, </div><div class='q'>ఆయన ఎదుట అతడు తన కళ్ళు తెరిచి వంగి నమస్కరిస్తాడు. </div><div class='p'> <span class="verse" id="V5">5&#160;</span>యాకోబూ, నీ గుడారాలు ఎంతో అందంగా ఉన్నాయి. </div><div class='p'>ఇశ్రాయేలూ, నీ నివాసస్థలాలు ఎంత రమ్యంగా ఉన్నాయి! </div><div class='p'> <span class="verse" id="V6">6&#160;</span>అవి లోయలు వ్యాపించినట్టు, నదీతీరంలో తోటల్లా, యెహోవా నాటిన అగరు చెట్లలా నీళ్ళ దగ్గరున్న దేవదారు వృక్షాల్లా ఉన్నాయి. </div><div class='p'> <span class="verse" id="V7">7&#160;</span>అతడు నీరు తోడుకునే చేదల నుండి నీళ్ళు కారుతాయి. </div><div class='p'>అతడు నాటిన విత్తనానికి సమృద్ధిగా నీళ్ళు అందుతాయి. </div><div class='p'>వారి రాజు అగగు కంటే గొప్పవాడౌతాడు. </div><div class='p'>వారి రాజ్యం ఘనత పొందుతుంది. </div><div class='p'> <span class="verse" id="V8">8&#160;</span>దేవుడు ఐగుప్తులోనుంచి అతన్ని రప్పించాడు. </div><div class='p'>అతనికి అడవిదున్నకు ఉన్నంత బలం ఉంది. </div><div class='p'>అతడు తనకు విరోధంగా పోరాడే వారిని మింగేస్తాడు. </div><div class='p'>వారి ఎముకలు విరిచేస్తాడు. తన బాణాలతో వారిని చంపేస్తాడు. </div><div class='p'> <span class="verse" id="V9">9&#160;</span>అతడు సింహంలా, ఆడ సింహంలా పొంచి ఉంటాడు. </div><div class='p'>అతని విశ్రాంతికి భంగం కలిగించేవాడెవడు? </div><div class='p'>అతన్ని దీవించే ప్రతివాడికీ దీవెన వస్తుంది గాక, అతన్ని శపించే ప్రతివాడికీ శాపం వస్తుంది గాక” అన్నాడు. </div><div class='p'> <span class="verse" id="V10">10&#160;</span>అప్పుడు బాలాకు కోపం బిలాము మీద రగిలింది గనక అతడు తన చేతులు చరిచి బిలాముతో “నా శత్రువులను శపించడానికి నిన్ను పిలిపించాను కాని నీవు ఈ మూడుసార్లు వారిని దీవించావు. కాబట్టి నువ్వు ఇప్పుడు నీ స్థలానికి తొందరగా వెళ్లు.  <span class="verse" id="V11">11&#160;</span>నేను నిన్ను ఎంతో గొప్పవాణ్ణి చేస్తానని చెప్పాను గాని, నీకు అది దక్కకుండా యెహోవా నిన్ను ఆటంకపరిచాడు” అన్నాడు. </div><div class='p'> <span class="verse" id="V12">12&#160;</span>అందుకు బిలాము బాలాకుతో “బాలాకు తన రాజమందిరమంత వెండి బంగారాలు నాకిచ్చినా నా ఇష్టప్రకారం మేలైనా కీడైనా చెయ్యడానికి యెహోవా చెప్పిన మాట మీరలేను,  <span class="verse" id="V13">13&#160;</span>యెహోవా ఏం చెప్తాడో అదే పలుకుతానని నువ్వు నా దగ్గరికి పంపించిన నీ వర్తమానికులతో నేను చెప్పలేదా?  <span class="verse" id="V14">14&#160;</span>కాబట్టి, చూడు, నేను నా ప్రజల దగ్గరికి వెళ్తున్నాను. కాని, ముందు రోజుల్లో ఈ ప్రజలు నీ ప్రజలకు ఏం చేస్తారో, ఆ హెచ్చరిక నీకు నేనివ్వాలి” అన్నాడు. </div><div class='s'>బిలాము నాలుగో సందేశం </div><div class='p'> <span class="verse" id="V15">15&#160;</span>బిలాము ప్రవచనం చెప్పాడు. “బెయోరు కొడుకు బిలాము మాట్లాడుతున్నాడు, కనువిప్పు కలిగినవాడు మాట్లాడుతున్నాడు. </div><div class='p'> <span class="verse" id="V16">16&#160;</span>ఇది దేవుని వాక్కులను విన్నవాడి ప్రవచనం. </div><div class='p'>మహాన్నతుని జ్ఞానం తెలిసినవాడి ప్రవచనం. </div><div class='p'>సర్వశక్తుని దర్శనాలు చూసినవాడి ప్రవచనం. </div><div class='p'>ఆయన ఎదుట తెరిచిన కళ్ళతో అతడు వంగి నమస్కారం చేస్తున్నాడు. </div><div class='p'> <span class="verse" id="V17">17&#160;</span>నేను ఆయన్ని చూస్తున్నాను, కాని ఇప్పుడు ఆయన ఇక్కడ లేడు. </div><div class='p'>నేను ఆయన్ని గమనిస్తున్నాను కాని ఆయన ఇప్పుడు సమీపంగా లేడు. </div><div class='p'>ఒక నక్షత్రం యాకోబులో ఉదయిస్తుంది. </div><div class='p'>రాజదండం ఇశ్రాయేలులోనుంచి వస్తుంది. </div><div class='p'>అతడు మోయాబు <a href="#FN1" class="notemark">*<span class="popup"> సరిహద్దులు.</span></a>నాయకులను పడగొడతాడు. </div><div class='p'>అతడు <a href="#FN2" class="notemark">†<span class="popup"> అల్లరి రేకెత్తించే వారిని, సమస్యలు తెచ్చే వారిని.</span></a>షేతు వంశస్తులందరినీ నాశనం చేస్తాడు. </div><div class='p'> <span class="verse" id="V18">18&#160;</span>ఎదోము, శేయీరు, ఇశ్రాయేలు శత్రువులు స్వాధీనం అవుతారు. </div><div class='p'>వారిని ఇశ్రాయేలీయులు తమ బలం చేత జయిస్తారు. </div><div class='s'>బిలాము చివరి సందేశం </div><div class='p'> <span class="verse" id="V19">19&#160;</span>యాకోబు సంతానంలోనుంచి రాజ్యాధికారం వస్తుంది. </div><div class='p'>అతడు వారి పట్టణాల్లో మిగిలిన వారిని నాశనం చేస్తారు” అన్నాడు. </div><div class='p'> <span class="verse" id="V20">20&#160;</span>ఇంకా బిలాము అమాలేకీయులవైపు చూసి ప్రవచనం చెప్తూ, “ఒకప్పుడు అమాలేకు దేశాల్లో గొప్ప దేశం. కాని దాని అంతం నాశనమే” అన్నాడు. </div><div class='p'> <span class="verse" id="V21">21&#160;</span>తరువాత బిలాము కేనీయులవైపు చూసి ప్రవచనం చెప్తూ, “నువ్వు నివాసం ఉన్న స్థలం బలమైనది. </div><div class='p'>నీ గూడు బండరాళ్ళల్లో ఉంది. </div><div class='p'> <span class="verse" id="V22">22&#160;</span>కాని అష్షూరు నిన్ను బందీగా పట్టుకున్నప్పుడు కయీను నాశనమౌతుంది” అన్నాడు. </div><div class='p'> <span class="verse" id="V23">23&#160;</span>అప్పుడు అతడు ప్రవచనంగా చెప్తూ “అయ్యో! దేవుడు ఇలా చేసినప్పుడు ఎవరు బతుకుతారు? </div><div class='p'> <span class="verse" id="V24">24&#160;</span>కిత్తీము తీరం నుంచి ఓడలు వస్తాయి. </div><div class='p'>అవి అష్షూరు, ఏబెరుల మీద దాడి చేస్తాయి. </div><div class='p'>కిత్తీయులు కూడా నాశనమౌతారు” అన్నాడు. </div><div class='p'> <span class="verse" id="V25">25&#160;</span>అప్పుడు బిలాము లేచి తన ఇంటికి తిరిగి వెళ్ళిపోయాడు. బాలాకు కూడా వెళ్ళిపోయాడు. </div><ul class='tnav'>
<li><a href='index.htm'>సంఖ్యాకాండం</a></li>
<li><a href='NUM23.htm'>&lt;</a></li>
<li><a href='NUM.htm'>24</a></li>
<li><a href='NUM25.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V17">24:17</a>
 <span class="ft">సరిహద్దులు.</span></p>
<p class="f" id="FN2"><span class="notemark">†</span><a class="notebackref" href="#V17">24:17</a>
 <span class="ft">అల్లరి రేకెత్తించే వారిని, సమస్యలు తెచ్చే వారిని.</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
