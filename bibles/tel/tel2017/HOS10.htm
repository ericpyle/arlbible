<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 10</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS09.htm'>&lt;</a></li>
<li><a href='HOS.htm'>10</a></li>
<li><a href='HOS11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='p'> <span class="verse" id="V1">1&#160;</span>ఇశ్రాయేలు గుబురుగా పెరిగిన ద్రాక్ష చెట్టుతో సమానం. </div><div class='p'>వారి ఫలం విరగ గాసింది. </div><div class='p'>ఫలించినకొద్దీ వారు బలిపీఠాలను మరి ఎక్కువగా కట్టుకున్నారు. </div><div class='p'>తమ భూమి సారవంతమైన కొద్దీ, </div><div class='p'>వారు తమ దేవతా స్థంభాలను మరి విశేషంగా నిర్మించారు. </div><div class='p'> <span class="verse" id="V2">2&#160;</span>వారి హృదయం కపటమైనది, </div><div class='p'>వారు త్వరలోనే తమ అపరాధానికి శిక్ష పొందుతారు. </div><div class='p'>యెహోవా వారి బలిపీఠాలను కూల్చేస్తాడు. </div><div class='p'>వారి దేవతా స్థంభాలను ధ్వంసం చేస్తాడు. </div><div class='p'> <span class="verse" id="V3">3&#160;</span>వాళ్ళిలా అంటారు. “మనకు రాజు లేడు, మనం యెహోవాకు భయపడం. </div><div class='p'>రాజు మనకేమి చేస్తాడు?” </div><div class='p'> <span class="verse" id="V4">4&#160;</span>వారు శుష్కప్రియాలు వల్లిస్తారు. </div><div class='p'>అబద్ధ ప్రమాణాలతో ఒప్పందాలు చేస్తారు. </div><div class='p'>అందువలన నాగటి చాళ్లలో విషపు మొక్కలాగా దేశంలో వారి తీర్పులు మొలుస్తున్నాయి. </div><div class='p'> <span class="verse" id="V5">5&#160;</span>బేతావెనులో ఉన్న దూడల విషయమై దాని ప్రజలు భయపడతారు. </div><div class='p'>దాని వైభవం పోయిందని ప్రజలు, సంతోష పడుతూ వచ్చిన దాని అర్చకులు దుఃఖిస్తారు. </div><div class='p'> <span class="verse" id="V6">6&#160;</span>వారు గొప్ప రాజుకు కానుకగా అష్షూరు దేశంలోకి బందీలుగా వెళ్ళిపోతారు. </div><div class='p'>ఎఫ్రాయిము అవమానం పాలవుతుంది. </div><div class='p'>ఇశ్రాయేలు వారు విగ్రహాల మాటలు విన్నందుకు సిగ్గు పడతారు. </div><div class='p'> <span class="verse" id="V7">7&#160;</span>షోమ్రోను రాజు నాశనమైపోతాడు. నీళ్లలో కొట్టుకు పోయే పుడకలాగా ఉంటాడు. </div><div class='p'> <span class="verse" id="V8">8&#160;</span>ఇశ్రాయేలు వారి పాపానికి ప్రతిరూపాలైన ఆవెనులోని ఎత్తయిన పూజా స్థలాలు నాశనం అవుతాయి. </div><div class='p'>వారి బలిపీఠాల మీద ముళ్ళ కంప పెరుగుతుంది. </div><div class='p'>పర్వతాలతో “మమ్మల్ని కప్పండి” అనీ, </div><div class='p'>కొండలను చూసి “మా మీద పడండి” అనీ వారు చెబుతారు. </div><div class='p'> <span class="verse" id="V9">9&#160;</span>ఇశ్రాయేలూ, గిబియా దినాల నుండి నీవు పాపం చేస్తూ వచ్చావు. </div><div class='p'>వారు అక్కడ ఉండిపోయారు. </div><div class='p'>గిబియాలో ఉన్న దుర్మార్గుల మీదికి యుద్ధం ముంచుకు రాలేదా? </div><div class='p'> <span class="verse" id="V10">10&#160;</span>నేను అనుకున్నప్పుడు వారిని శిక్షిస్తాను. </div><div class='p'>వారు చేసిన రెండింతల దోషక్రియలకు నేను వారిని బంధించినప్పుడు, </div><div class='p'>అన్యప్రజలు సమకూడి వారి మీదికి వస్తారు. </div><div class='p'> <span class="verse" id="V11">11&#160;</span>ఎఫ్రాయిము కంకులు నూర్చడంలో నైపుణ్యం సంపాదించిన పెయ్య. </div><div class='p'>అయితే దాని నున్నని మెడకు నేను కాడి కడతాను. </div><div class='p'>ఎఫ్రాయిము పొలం దున్నుతాడు. </div><div class='p'>యూదా భూమిని దున్నుతాడు. </div><div class='p'>యాకోబు దాన్ని చదును చేస్తాడు. </div><div class='p'> <span class="verse" id="V12">12&#160;</span>మీ కోసం నీతి విత్తనం వేయండి. </div><div class='p'>నిబంధన విశ్వాస్యత అనే కోత కోయండి. </div><div class='p'>ఇదివరకెప్పుడూ దున్నని బీడుభూమి దున్నండి. </div><div class='p'>ఆయన ప్రత్యక్షమై మీ మీద నీతివర్షం కురిపించే వరకూ, </div><div class='p'>యెహోవాను వెదకడానికి ఇదే అదను. </div><div class='p'> <span class="verse" id="V13">13&#160;</span>నీవు దుర్మార్గం అనే పంటకోసం దుక్కి దున్నావు. </div><div class='p'>పాపమనే కోత కోసుకున్నావు. </div><div class='p'>ఎందుకంటే నీ పథకాలపై ఆధారపడ్డావు. </div><div class='p'>నీకున్న అసంఖ్యాకమైన సైనికులను నమ్ముకున్నావు. </div><div class='p'> <span class="verse" id="V14">14&#160;</span>నీ ప్రజల మధ్య అల్లరి రేగుతుంది. </div><div class='p'>ప్రాకారాలు గల నీ పట్టణాలన్నీ పాడైపోతాయి. </div><div class='p'>షల్మాను రాజు యుద్ధం చేసి బేతర్బేలును పాడు చేసినట్టు అది ఉంటుంది. </div><div class='p'>పిల్లలతో సహా తల్లులను నేలకేసి కొట్టి చంపినట్టు అది ఉంటుంది. </div><div class='p'> <span class="verse" id="V15">15&#160;</span>ఇలా మీరు చేసిన ఘోరమైన దుష్టక్రియలను బట్టి బేతేలూ, నీకు నాశనం ప్రాప్తిస్తుంది. </div><div class='p'>ప్రాతఃకాలాన ఇశ్రాయేలు రాజును పూర్తిగా నిర్మూలం చేస్తారు. </div><ul class='tnav'>
<li><a href='index.htm'>హోషేయ</a></li>
<li><a href='HOS09.htm'>&lt;</a></li>
<li><a href='HOS.htm'>10</a></li>
<li><a href='HOS11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
