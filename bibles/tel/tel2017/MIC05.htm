<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మీకా 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మీకా</a></li>
<li><a href='MIC04.htm'>&lt;</a></li>
<li><a href='MIC.htm'>5</a></li>
<li><a href='MIC06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>బేత్లెహేముకు రాబోయే పాలకుడు </div><div class='p'> <span class="verse" id="V1">1&#160;</span>యెరూషలేము ప్రజలారా, యుద్ధ సేనలతో ఇప్పుడు కలిసి రండి. </div><div class='q'>నీ పట్టణం చుట్టూ గోడ ఉంది. </div><div class='q'>అయితే శత్రువులు ఇశ్రాయేలీయుల నాయకుణ్ణి బెత్తంతో చెంప మీద కొడతారు. </div><div class='q'> <span class="verse" id="V2">2&#160;</span>బేత్లెహేము ఎఫ్రాతా, యూదావారి కుటుంబాల మధ్య నువ్వు చిన్న గ్రామమైనా నా కోసం ఇశ్రాయేలీయులను పాలించేవాడు నీలోనుంచి వస్తాడు. ఆయన పూర్వకాలం నుంచి, నిత్యం నుంచి ఉన్నవాడు. </div><div class='q'> <span class="verse" id="V3">3&#160;</span>కాబట్టి ప్రసవవేదన పడే స్త్రీ, బిడ్డను కనే వరకూ, దేవుడు వారిని అప్పగిస్తాడు. </div><div class='q'>అప్పుడు ఆయన సోదరుల్లో మిగిలినవారు ఇశ్రాయేలీయుల దగ్గరికి తిరిగి వస్తారు. </div><div class='p'> <span class="verse" id="V4">4&#160;</span>ఆయన యెహోవా బలంతో </div><div class='q'>తన యెహోవా దేవుని పేరులోని గొప్పదనంతో </div><div class='q'>నిలబడి తన మంద మేపుతాడు. </div><div class='q'>వాళ్ళు క్షేమంగా ఉంటారు. </div><div class='q'>భూమి కొనల వరకూ ఆయన గొప్పవాడిగా ఉంటాడు. </div><div class='s'>విధ్వంసం, విమోచన </div><div class='q'> <span class="verse" id="V5">5&#160;</span>అష్షూరీయులు మన దేశంలో చొరబడినప్పుడు, </div><div class='q'>వాళ్ళు మన ప్రాకారాల మీద దండెత్తినప్పుడు </div><div class='q'>వాన్ని ఎదిరించడానికి మేము ఏడుగురు గొర్రెల కాపరులను, </div><div class='q'>ఎనిమిది మంది నాయకులను నియమిస్తాం. </div><div class='q'>ఆయనే మనకు శాంతి. </div><div class='p'> <span class="verse" id="V6">6&#160;</span>వారు కత్తితో అష్షూరు దేశాన్ని పాలిస్తారు. </div><div class='q'>తమ చేతుల్లోని కత్తులతో నిమ్రోదు దేశాన్ని పరిపాలిస్తారు. </div><div class='q'>అష్షూరీయులు మన దేశంలో చొరబడి </div><div class='q'>మన సరిహద్దుల్లో ప్రవేశించినప్పుడు </div><div class='q'>ఆయన మనలను ఇలా కాపాడతాడు. </div><div class='q'> <span class="verse" id="V7">7&#160;</span>యాకోబు సంతానంలో మిగిలినవారు అనేక ప్రజల మధ్య నివసిస్తూ, </div><div class='q'>యెహోవా కురిపించే మంచులాగా, </div><div class='q'>మానవ ప్రయత్నం, ఆలోచన లేకుండ, </div><div class='q'>గడ్డి మీద పడే వానలాగా ఉంటారు. </div><div class='p'> <span class="verse" id="V8">8&#160;</span>యాకోబు సంతానంలో మిగిలినవారు </div><div class='q'>రాజ్యాల మధ్య, అనేక ప్రజల మధ్య </div><div class='q'>అడవి జంతువుల్లోని సింహం లాగా, </div><div class='q'>గొర్రెల మందల్లోని కొదమ సింహం లాగా ఉంటారు. </div><div class='q'>అది మందల్లో దూరి వాటిని తొక్కుతూ వాటిని చీల్చేస్తుంది. </div><div class='q'> <span class="verse" id="V9">9&#160;</span>నీ చెయ్యి నీ శత్రువుల మీద ఎత్తి ఉంటుంది. </div><div class='q'>అది వారిని నిర్మూలం చేస్తుంది. </div><div class='p'> <span class="verse" id="V10">10&#160;</span>యెహోవా ఇలా చెబుతున్నాడు, </div><div class='q'>“ఆ రోజు నేను నీ గుర్రాలన్నిటినీ నాశనం చేస్తాను. </div><div class='q'>నీ రథాలను ధ్వంసం చేస్తాను. </div><div class='q'> <span class="verse" id="V11">11&#160;</span>నీ దేశంలోని పట్టణాలను నాశనం చేస్తాను. </div><div class='q'>నీ కోటలన్నిటినీ పడగొడతాను. </div><div class='p'> <span class="verse" id="V12">12&#160;</span>మీ మధ్య మంత్రవిద్య లేకుండా నిర్మూలం చేస్తాను. </div><div class='q'>జాతకం చెప్పేవారు ఇక నీలో ఉండరు. </div><div class='q'> <span class="verse" id="V13">13&#160;</span>చెక్కిన విగ్రహాలూ </div><div class='q'>దేవతా స్తంభాలూ మీ మధ్య ఉండకుండాా నాశనం చేస్తాను. </div><div class='q'>అప్పటినుంచి మీరు చేతులతో చేసిన వాటికి మొక్కరు. </div><div class='q'> <span class="verse" id="V14">14&#160;</span>మీ అషేరా దేవతా స్తంభాలను మీ మధ్య ఉండకుండాా వాటిని పెల్లగిస్తాను. </div><div class='q'>నీ పట్టణాలను పడగొడతాను. </div><div class='q'> <span class="verse" id="V15">15&#160;</span>నేను మహా కోపంతో ఉగ్రతతో </div><div class='q'>నా మాట వినని రాజ్యాలకు ప్రతీకారం చేస్తాను.” </div><ul class='tnav'>
<li><a href='index.htm'>మీకా</a></li>
<li><a href='MIC04.htm'>&lt;</a></li>
<li><a href='MIC.htm'>5</a></li>
<li><a href='MIC06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
