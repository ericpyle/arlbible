<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='JOB42.htm'>&lt;</a></li>
<li><a href='PSA.htm'>1</a></li>
<li><a href='PSA002.htm'>&gt;</a></li>
</ul>
<div class="main">
<div class='mt'>కీర్తనలు </div><div class='is'>గ్రంథకర్త </div><div class='ip'>ఇది గీతాల, పద్యాల సంకలనం. అనేక మంది కవుల రచనలతో కూడిన పాత నిబంధన గ్రంథం. ఇందులో దావీదు 73, ఆసాపు 12, కోరహు కుమారులు 9, సొలొమోను 3, ఏతాను, మోషేలు చెరొకటి రాశారు. (కీర్తన 90). 51 కీర్తన ఎవరు రాశారో తెలియదు. మోషే మినహా మిగతావారంతా దావీదు పరిపాలన కాలంలో ఆలయంలో ఆరాధన కీర్తనలు, సంగీతాలు సమకూర్చే బాధ్యత కలిగిన యాజకులు, లేవీయులు. </div><div class='is'>రచనా కాలం, ప్రదేశం </div><div class='ip'>క్రీ. పూ. 1440 - 586 </div><div class='ip'>కొన్ని కీర్తనలు మోషే జీవించిన కాలమంత పురాతనమైనవి. అప్పటినుంచి దావీదు, ఆసాపు, సొలొమోను కాలాల గుండా బబులోను చెరకాలంలో నివసించిన ఎజ్రాహీయిల వరకు ఈ గీతాల రచన జరిగింది. అంటే దాదాపు వెయ్యి సంవత్సరాల కాలంలో రచన జరిగింది. </div><div class='is'>స్వీకర్త </div><div class='ip'>ఇశ్రాయేలు జాతి. చరిత్ర అంతటిలో దేవుడు తమ కోసం, విశ్వాసులందరి కొసం చేసిన దాన్ని వారికి గుర్తు చేసే కీర్తనలు. </div><div class='is'>ప్రయోజనం </div><div class='ip'>కీర్తనల్లో దేవుని సృష్టి, యుద్ధాలు, ఆరాధన, పాపం, దుష్టత్వం, తీర్పు, న్యాయం, మెస్సియా రాక, మొదలైన అంశాలున్నాయి. ఇందులోని అనేక కీర్తనలు పాఠకులను దేవుడు ఎవరో ఆయన చేసినది ఏమిటో వాటి నిమిత్తం ఆయన్ని స్తుతించమని ప్రోత్సహిస్తున్నాయి. కష్టకాలంలో దేవుని మహాత్మ్యాన్ని వర్ణిస్తూ, ఆయన విశ్వసనీయతను స్థితరపరుస్తూ, ఆయన వాక్కుకు ఉన్న కేంద్రస్థానాన్ని మనకు గుర్తు చేస్తాయి. </div><div class='is'>ముఖ్యాంశం </div><div class='ip'>స్తుతి. </div><div class='iot'>విభాగాలు </div><div class='io'>1. మెస్సియా గ్రంథం — 1:1-41:13 </div><div class='io'>2. అభిలాష గ్రంథం — 42:1-72:20 </div><div class='io'>3. ఇశ్రాయేలు గ్రంథం — 73:1-89:52 </div><div class='io'>4. దైవ పరిపాలన గ్రంథం — 90:1-106:48 </div><div class='io'>5. స్తుతి గ్రంథం — 107:1-150:6  
</div><div class='ms'>ప్రథమ పరిచ్ఛేదము </div><div class='chapterlabel' id="V0"> 1</div><div class='q'> <span class="verse" id="V1">1&#160;</span>దుర్మార్గుల సలహా ప్రకారం నడుచుకోనివాడు, పాపాత్ముల దారిలో నిలవనివాడు, అల్లరి మూకలతో కూర్చోని వాడు ధన్యుడు. </div><div class='q'> <span class="verse" id="V2">2&#160;</span>అతడు యెహోవా ధర్మశాస్త్రంలో ఆనందిస్తాడు. అతడు రేయింబవళ్ళు దాన్ని ధ్యానం చేస్తూ ఉంటాడు. </div><div class='q'> <span class="verse" id="V3">3&#160;</span>అతడు నీటికాలువల ఒడ్డున నాటి, ఆకు వాడకుండా తగిన కాలంలో ఫలించే చెట్టులాగా ఉంటాడు. అతడు ఏది చేసినా వర్ధిల్లుతాడు. </div><div class='q'> <span class="verse" id="V4">4&#160;</span>దుర్మార్గులు అలా ఉండరు. వాళ్ళు గాలికి ఎగిరిపోయే ఊకలాగా ఉంటారు. </div><div class='q'> <span class="verse" id="V5">5&#160;</span>కాబట్టి తీర్పులో దుర్మార్గులు నిలవరు. అలానే నీతిమంతుల సభలో పాపులు నిలవరు. </div><div class='q'> <span class="verse" id="V6">6&#160;</span>నీతిపరుల మార్గం యెహోవాకు ఆమోదం. దుర్మార్గుల మార్గం నాశనం. </div><ul class='tnav'>
<li><a href='index.htm'>కీర్తనలు</a></li>
<li><a href='JOB42.htm'>&lt;</a></li>
<li><a href='PSA.htm'>1</a></li>
<li><a href='PSA002.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
