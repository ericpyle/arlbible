<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హబక్కూకు 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హబక్కూకు</a></li>
<li><a href='NAM03.htm'>&lt;</a></li>
<li><a href='HAB.htm'>1</a></li>
<li><a href='HAB02.htm'>&gt;</a></li>
</ul>
<div class="main">
<div class='mt'>హబక్కూకు </div><div class='is'>గ్రంథకర్త </div><div class='ip'>హబక్కూకు 1:1 ప్రకారం ఇది హబక్కూకు ప్రవక్త దేవోక్తులు రాసిపెట్టిన పుస్తకం. ఈ పేరు తప్పించి హబక్కూకు గురించి అదనంగా వివరాలేవీ తెలియవు. “హబక్కూకు ప్రవక్త” అని రాసి ఉన్న దాన్నిబట్టి ఇతడు మొత్తం మీద అందరికీ పరిచయస్తుడేననీ, ప్రత్యేకించి వివరించవలసిన పని లేదనీ అర్ధం చేసుకోవచ్చు. </div><div class='is'>రచనా కాలం, ప్రదేశం </div><div class='ip'>సుమారు క్రీ. పూ. 625 - 580 </div><div class='ip'>దక్షిణ యూదా రాజ్య పతనానికి కొద్దిగా ముందు హబక్కూకు ఈ పుస్తకం రాసి ఉండవచ్చు. </div><div class='is'>స్వీకర్త </div><div class='ip'>దక్షిణ యూదా సామ్రాజ్య ప్రజానీకం. అంతటా ఉన్న దేవుని ప్రజలు. </div><div class='is'>ప్రయోజనం </div><div class='ip'>దేవుడు ఎన్నుకొన్న ప్రజలు ప్రస్తుతం తమ శత్రువుల చేతిలో బాధల పాలు కావడం ఎందుకని హబక్కూకు విశ్వాసం మరలా కుదుటబడింది. తన ప్రజల సంరక్షకుడుగా యావే తనపై ఆనుకున్న వారిని ఆదుకుంటాడు. రాజ్యపు సార్వభౌమిక వీరుడుగా యావే ఒక నాడు అక్రమకారులైన బబులోను వారిని శిక్షిస్తాడు. గర్విష్టులైన ప్రజలు కాళ్ళబేరానికి రావడం, న్యాయవంతులు దేవునిపై విశ్వాసం మూలంగానే జీవిస్తారు అనేది రుజువు కావడం ఈ పుస్తక ప్రయోజనం (2:4). </div><div class='is'>ముఖ్యాంశం </div><div class='ip'>సార్వభౌమిక ప్రభువుపై నమ్మకం. </div><div class='iot'>విభాగాలు </div><div class='io'>1. హబక్కూకు ఫిర్యాదులు — 1:1-2:20 </div><div class='io'>2. హబక్కూకు ప్రార్ధన — 3:1-19  
</div><div class='chapterlabel' id="V0"> 1</div><div class='s'>హబక్కూకు ఫిర్యాదు </div><div class='p'> <span class="verse" id="V1">1&#160;</span>ప్రవక్త అయిన హబక్కూకు దగ్గరికి దర్శనరీతిగా వచ్చిన దేవోక్తి. </div><div class='p'> <span class="verse" id="V2">2&#160;</span>“యెహోవా, నేను సహాయం కోసం మొర్రపెట్టినా నీవెన్నాళ్లు ఆలకించకుండా ఉంటావు? </div><div class='p'>బలాత్కారం జరుగుతున్నదని నేను నీకు మొర్రపెట్టినా నువ్వు రక్షించడం లేదు. </div><div class='p'> <span class="verse" id="V3">3&#160;</span>నన్నెందుకు దోషాన్ని చూడనిస్తున్నావు? </div><div class='p'>బాధను నీవెందుకు చూస్తూ ఉండిపోతున్నావు? </div><div class='p'>ఎక్కడ చూసినా నాశనం, బలాత్కారం కనబడుతున్నాయి. </div><div class='p'>జగడం, కలహం రేగుతున్నాయి. </div><div class='p'> <span class="verse" id="V4">4&#160;</span>అందువలన ధర్మశాస్త్రం నిరర్థకమై పోయింది. </div><div class='p'>న్యాయం జరగకుండా ఆగిపోయింది. </div><div class='p'>భక్తి హీనులు నీతిపరులను చుట్టుముడుతున్నారు. </div><div class='p'>న్యాయం చెడిపోతున్నది. </div><div class='s'>యెహోవా జవాబు </div><div class='p'> <span class="verse" id="V5">5&#160;</span>అన్యజనుల్లో జరుగుతున్నది చూడండి, ఆలోచించండి. నిర్ఘాంతపొండి. </div><div class='p'>మీ కాలంలో నేనొక కార్యం చేస్తాను. అలా జరుగుతుందని ఎవరైనా మీకు చెప్పినా మీరు నమ్మరు. </div><div class='p'> <span class="verse" id="V6">6&#160;</span>కల్దీయులను<a href="#FN1" class="notemark">*<span class="popup"> కల్దీయులను బబులోనీయులు</span></a> నేను రేపుతున్నాను. వినండి. వారు తమవి కాని ఉనికిపట్టులను ఆక్రమించాలని భూదిగంతాలదాకా సంచరించే ఉద్రేకం గల క్రూరులు. </div><div class='p'> <span class="verse" id="V7">7&#160;</span>వారు ఘోరమైన భీకర జాతి. </div><div class='p'>వారు ప్రభుత్వ విధులను తమ ఇష్టం వచ్చినట్టు ఏర్పరచుకుంటారు. </div><div class='p'> <span class="verse" id="V8">8&#160;</span>వారి గుర్రాలు చిరుతపులుల కంటే వేగంగా పరుగులెత్తుతాయి. </div><div class='p'>రాత్రిలో తిరుగులాడే తోడేళ్లకంటే అవి చురుకైనవి. </div><div class='p'>వారి రౌతులు దూరం నుండి వచ్చి తటాలున చొరబడతారు. </div><div class='p'>ఎరను పట్టుకోడానికి గరుడ పక్షి వడిగా వచ్చేలా వారు వస్తారు. </div><div class='p'> <span class="verse" id="V9">9&#160;</span>వెనుదిరిగి చూడకుండా దౌర్జన్యం చేయడానికి వారు వస్తారు. </div><div class='p'>ఇసుక రేణువులంత విస్తారంగా వారు జనులను చెర పట్టుకుంటారు. </div><div class='p'> <span class="verse" id="V10">10&#160;</span>రాజులను అపహాస్యం చేస్తారు. </div><div class='p'>అధిపతులను హేళన చేస్తారు. </div><div class='p'>ప్రాకారాలున్న దుర్గాలన్నిటిని తృణీకరిస్తారు. </div><div class='p'>మట్టి దిబ్బలు వేసి వాటిని పట్టుకుంటారు. </div><div class='p'> <span class="verse" id="V11">11&#160;</span>తమ బలమే తమ దేవుడనుకుంటారు. </div><div class='p'>గాలి కొట్టుకుని పోయేలా వారు కొట్టుకు పోతూ అపరాధులౌతారు. </div><div class='s'>హబక్కూకు రెండవ ఫిర్యాదు </div><div class='p'> <span class="verse" id="V12">12&#160;</span>యెహోవా నా దేవా, నా పరిశుద్ధ దేవా, ఆదినుండి నువ్వున్న వాడవు కావా? </div><div class='p'>మేము మరణించము. </div><div class='p'>యెహోవా, తీర్పుకే నువ్వు వారిని నియమించావు. </div><div class='p'>ఆశ్రయ దుర్గమా, మమ్మల్ని దండించడానికే వారిని పుట్టించావు. </div><div class='p'> <span class="verse" id="V13">13&#160;</span>నీ కనుదృష్టి దుష్టత్వం చూడలేనంత నిష్కళంకమైనది గదా. </div><div class='p'>బాధించేవారు చేసే దుర్మార్గతను బాధను నువ్వు చూడలేవు గదా. </div><div class='p'>కపటులను నువ్వు చూసి కూడా, </div><div class='p'>దుర్మార్గులు తమ కంటే ఎక్కువ నీతిపరులను నాశనం చేయగా చూసి కూడా ఎందుకు ఊరుకున్నావు? </div><div class='p'> <span class="verse" id="V14">14&#160;</span>పాలించే వారెవరూ లేని చేపలతో, పాకే పురుగులతో నువ్వు మనుషులను సమానులనుగా చేశావు. </div><div class='p'> <span class="verse" id="V15">15&#160;</span>వాడు గాలం వేసి మనుషులందరిని గుచ్చి లాగుతున్నాడు. </div><div class='p'>ఉరులు పన్ని చిక్కించుకుంటున్నాడు. </div><div class='p'>వలతో వారిని వేసుకుని సంతోషంతో గంతులు వేస్తున్నాడు. </div><div class='p'> <span class="verse" id="V16">16&#160;</span>కాబట్టి వలల వలన మంచి రాబడి, పుష్టినిచ్చే భోజనం తనకు దొరుకుతున్నాయని వాడు తన వలకు బలులు అర్పిస్తున్నాడు. </div><div class='p'>తన వలలకు సాంబ్రాణి వేస్తున్నాడు. </div><div class='p'> <span class="verse" id="V17">17&#160;</span>వాడు అస్తమానం తన వలలో నుండి దిమ్మరిస్తూ ఉండాలా? ఎప్పటికీ మానకుండా వాడు జాతులను దయలేకుండా హతం చేస్తూ ఉండాలా?” </div><ul class='tnav'>
<li><a href='index.htm'>హబక్కూకు</a></li>
<li><a href='NAM03.htm'>&lt;</a></li>
<li><a href='HAB.htm'>1</a></li>
<li><a href='HAB02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V6">1:6</a>
 <span class="fq">కల్దీయులను </span><span class="ft">బబులోనీయులు</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
