<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 24</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK23.htm'>&lt;</a></li>
<li><a href='LUK.htm'>24</a></li>
<li><a href='JHN01.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='s'>యేసు క్రీస్తు పునరుత్థానం </div><div class='r'><a href='MAT28.htm#V1'>మత్తయి 28:1-6</a>; <a href='MRK16.htm#V1'>మార్కు 16:1-8</a>; <a href='JHN20.htm#V1'>యోహా 20:1-17</a> </div><div class='p'> <span class="verse" id="V1">1&#160;</span>ఆదివారం తెల్లవారిన తరువాత ఆ స్త్రీలు తాము సిద్ధం చేసిన సుగంధ ద్రవ్యాలను తీసుకుని సమాధి దగ్గరికి వచ్చారు.  <span class="verse" id="V2">2&#160;</span>సమాధిని మూసిన రాయి దొర్లించి ఉండడం చూసి లోపలికి వెళ్ళారు.  <span class="verse" id="V3">3&#160;</span>కానీ ప్రభు యేసు దేహం వారికి కనబడలేదు. దాంతో వారికేమీ తోచలేదు. </div><div class='p'> <span class="verse" id="V4">4&#160;</span>అయితే ధగధగలాడే బట్టలు ధరించిన ఇద్దరు వ్యక్తులు వారి దగ్గర నిలబడి ఉన్నారు.  <span class="verse" id="V5">5&#160;</span>వారిని చూసి ఈ స్త్రీలు భయపడి ముఖాలు నేలకు వంచుకుని ఉండగా వారు, “సజీవుడైన వ్యక్తిని మీరు చనిపోయిన వారిలో ఎందుకు వెదుకుతున్నారు?  <span class="verse" id="V6">6&#160;</span>ఆయన ఇక్కడ లేడు, ఆయన లేచాడు. ఆయన ఇంతకు ముందు గలిలయలో ఉన్నప్పుడు  <span class="verse" id="V7">7&#160;</span> <span class='wj'>మనుష్య కుమారుణ్ణి పాపుల చేతికి పట్టిస్తారనీ, వారు ఆయనను సిలువ వేసి చంపుతారనీ, తిరిగి ఆయన మూడవ రోజున సజీవుడిగా లేస్తాడనీ మీతో చెప్పింది జ్ఞాపకం చేసుకోండి”</span> అన్నారు. </div><div class='p'> <span class="verse" id="V8">8&#160;</span>అప్పుడు వారు ఆయన మాటలు జ్ఞాపకం చేసుకున్నారు.  <span class="verse" id="V9">9&#160;</span>వారు సమాధి దగ్గర నుండి తిరిగి వెళ్ళి ఈ సంగతులను పదకొండుమంది శిష్యులకూ మిగిలిన వారికందరికీ చెప్పారు. </div><div class='p'> <span class="verse" id="V10">10&#160;</span>ఇలా ఈ సంగతులను అపొస్తలులకు చెప్పిన స్త్రీలు ఎవరంటే మగ్దలేనే మరియ, యోహన్న, యాకోబు తల్లి మరియ, వారితో ఉన్న యితర స్త్రీలూ.  <span class="verse" id="V11">11&#160;</span>అయితే విన్నవారికి ఈ మాటలు పిచ్చి మాటలుగా అనిపించాయి. కాబట్టి వారెవరూ వీరి మాటలు నమ్మలేదు.  <span class="verse" id="V12">12&#160;</span>అయితే పేతురు లేచి, సమాధి దగ్గరికి పరుగెత్తుకుంటూ వెళ్ళాడు. అక్కడ సమాధిలోకి తొంగి చూశాడు. అక్కడ నారబట్టలు మాత్రం కనిపించాయి. అతడు జరిగిన దాన్ని గురించి ఆశ్చర్యపడుతూ ఇంటికి వెళ్ళిపోయాడు. </div><div class='s'>పునరుత్థాన క్రీస్తు పరిచర్య </div><div class='p'> <span class="verse" id="V13">13&#160;</span>ఆ రోజే ఇద్దరు శిష్యులు యెరూషలేముకు సుమారు పదకొండు కిలోమీటర్ల దూరంలో ఉన్న ఎమ్మాయిస్ గ్రామానికి వెళ్తున్నారు.  <span class="verse" id="V14">14&#160;</span>జరిగిన ఈ విషయాలన్నిటి గురించి మాట్లాడుకుంటున్నారు.  <span class="verse" id="V15">15&#160;</span>అలా వారు మాట్లాడుకుంటూ, చర్చించుకుంటూ ఉండగా యేసు వారి దగ్గరికి వచ్చి వారితో కూడా నడుస్తూ ఉన్నాడు.  <span class="verse" id="V16">16&#160;</span>అయితే వారు ఆయనను గుర్తు పట్టలేకపోయారు. ఎందుకంటే వారి కళ్ళు మూతలు పడ్డట్టు అయింది. </div><div class='p'> <span class="verse" id="V17">17&#160;</span>ఆయన, <span class='wj'>“మీరు నడుస్తూ పరస్పరం చర్చించుకుంటున్న విషయాలు ఏమిటి?”</span> అని వారిని అడిగాడు. దాంతో వారు దుఃఖంతో నిండిపోయి నిలబడిపోయారు.  <span class="verse" id="V18">18&#160;</span>వారిలో క్లెయొపా అనేవాడు, “యెరూషలేములో కాపురముంటూ ఈ రోజుల్లో అక్కడ జరుగుతున్న విషయాలు తెలియని వ్యక్తివి నువ్వు ఒక్కడివే అనుకుంటా” అన్నాడు. </div><div class='p'> <span class="verse" id="V19">19&#160;</span>ఆయన, <span class='wj'>“ఏ విషయాలు?”</span> అని అడిగాడు. అప్పుడు వారు, “నజరేతు వాడైన యేసును గురించిన విషయాలే. ఆయన దేవుని దృష్టిలోనూ ప్రజలందరి దృష్టిలోనూ మాటల్లో పనుల్లో శక్తిగల ప్రవక్తగా ఉన్నాడు.  <span class="verse" id="V20">20&#160;</span>మన ముఖ్య యాజకులూ అధికారులూ ఆయనను మరణశిక్షకు అప్పగించి, ఎలా సిలువ వేయించారో నీకు తెలియదా?  <span class="verse" id="V21">21&#160;</span>ఇశ్రాయేలు ప్రజను విడుదల చేసేవాడు ఈయనే అని మేము ఆశించాం. ఈ విషయాలన్నీ మూడు రోజుల క్రితం జరిగాయి. </div><div class='p'> <span class="verse" id="V22">22&#160;</span>అయితే మాలో కొందరు స్త్రీలు తెల్లవారగానే సమాధి దగ్గరికి వెళ్ళి అక్కడ ఆయన దేహం కనిపించక తిరిగి వచ్చారు.  <span class="verse" id="V23">23&#160;</span>కొందరు దేవదూతలు తమకు కనబడి, ‘ఆయన బతికే ఉన్నాడు’ అని చెప్పారు అని మాకు తెలిపినప్పుడు మాకు చాలా ఆశ్చర్యం వేసింది.  <span class="verse" id="V24">24&#160;</span>మా వాళ్ళు కొంతమంది సమాధి దగ్గరికి వెళ్ళి ఆ స్త్రీలు చెప్పినట్టే ఖాళీ సమాధిని చూశారు గానీ ఆయనను చూడలేదు” అని ఆయనకు చెప్పారు. </div><div class='p'> <span class="verse" id="V25">25&#160;</span>అందుకాయన, <span class='wj'>“అవివేకులారా, ప్రవక్తలు చెప్పిన మాటలనన్నిటినీ నమ్మని మందమతులారా,</span>  <span class="verse" id="V26">26&#160;</span> <span class='wj'>క్రీస్తు ఈ విధంగా హింసలు అనుభవించి తన మహిమలో ప్రవేశించడం తప్పనిసరి కాదా?”</span> అని వారితో అన్నాడు.  <span class="verse" id="V27">27&#160;</span>ఇంకా మోషే నుండి ప్రవక్తలందరి వరకూ లేఖనాలన్నిటిలో తనను గురించి రాసిన మాటల అర్థాన్ని వారికి తెలియజేశాడు. </div><div class='p'> <span class="verse" id="V28">28&#160;</span>ఇంతలో వారి గ్రామం వచ్చింది. ఆయన ఇంకా ముందుకు ప్రయాణం చేస్తున్నట్టు కనిపించింది.  <span class="verse" id="V29">29&#160;</span>దాంతో వారు, “పొద్దు వాలుతున్నది. చీకటి పడుతుంది. ఈ రాత్రికి ఇక్కడే ఉండు” అంటూ ఆయనను బలవంతం చేశారు. కాబట్టి ఆయన వారితో కూడా ఇంట్లోకి వెళ్ళాడు. </div><div class='p'> <span class="verse" id="V30">30&#160;</span>ఆయన వారితో భోజనానికి కూర్చున్నప్పుడు, ఒక రొట్టెను పట్టుకుని దానికోసం కృతజ్ఞతలు చెప్పి, విరిచి తినడానికి వారికిచ్చాడు.  <span class="verse" id="V31">31&#160;</span>అప్పుడు వారి కళ్ళు తెరుచుకున్నాయి. వారు ఆయనను గుర్తు పట్టారు. అయితే ఆయన వారికి కనబడకుండా మాయమయ్యాడు.  <span class="verse" id="V32">32&#160;</span>అప్పుడు వారు, “దారిలో ఆయన మనతో మాట్లాడుతూ లేఖనాలను మనకు అర్థం అయ్యేలా చెబుతున్నప్పుడు మన హృదయాలు దహించుకు పోతున్నట్టు అనిపించ లేదూ” అని చెప్పుకున్నారు. </div><div class='p'> <span class="verse" id="V33">33&#160;</span>అప్పుడే వారు లేచి తిరిగి యెరూషలేము వెళ్ళారు. అక్కడ పదకొండు మంది శిష్యులూ, వారితో ఉన్నవారూ కలుసుకుని  <span class="verse" id="V34">34&#160;</span>“ప్రభువు నిజంగా లేచి సీమోనుకు కనిపించాడు” అని చెప్పుకుంటున్నారు. వారది విని  <span class="verse" id="V35">35&#160;</span>దారిలో జరిగిన సంగతులూ, ఆయన రొట్టె విరిచిన వెంటనే తమకెలా ప్రత్యక్షమయ్యాడో తెలియజేశారు. </div><div class='p'> <span class="verse" id="V36">36&#160;</span>వారు ఇలా మాట్లాడుకుంటూ ఉండగా యేసే వారి మధ్య నిలబడి, <span class='wj'>“మీకు శాంతి కలుగు గాక”</span> అన్నాడు.  <span class="verse" id="V37">37&#160;</span>అయితే వారు తమకేదో ఆత్మ కనిపించిందనుకుని భయంతో హడలిపోయారు.  <span class="verse" id="V38">38&#160;</span>అప్పుడాయన, <span class='wj'>“మీరు ఎందుకు భయపడుతున్నారు? మీ హృదయాల్లో ఎందుకు సందేహపడుతున్నారు?</span>  <span class="verse" id="V39">39&#160;</span> <span class='wj'>నేనే ఆయనను అనడానికి రుజువుగా నా చేతులూ, నా పాదాలూ చూడండి. నన్ను ముట్టుకుని చూడండి. నాకు ఉన్నట్టుగా ఆత్మకు ఎముకలూ మాంసమూ ఉండవు”</span> అని చెప్పాడు.  <span class="verse" id="V40">40&#160;</span>అలా చెప్పి తన చేతులనూ, కాళ్ళనూ వారికి చూపించాడు. </div><div class='p'> <span class="verse" id="V41">41&#160;</span>అయితే వారు సంతోషంతో తబ్బిబ్బులై పోతూ ఇంకా నమ్మకుండా ఆశ్చర్యపోతూ ఉన్నారు. అప్పుడు ఆయన, <span class='wj'>“మీ దగ్గర ఏదైనా ఆహారం ఉందా?”</span> అని అడిగాడు.  <span class="verse" id="V42">42&#160;</span>వారు కాల్చిన చేప ముక్కను ఆయనకు ఇచ్చారు.  <span class="verse" id="V43">43&#160;</span>ఆయన దాన్ని తీసుకుని వారి కళ్ళ ముందే తిన్నాడు.  <span class="verse" id="V44">44&#160;</span>తరువాత ఆయన, <span class='wj'>“మోషే ధర్మశాస్త్రంలోనూ, ప్రవక్తల గ్రంథాల్లోనూ, కీర్తనల్లోనూ నా గురించి రాసినవన్నీ నెరవేరాలని నేను మీతో ఉన్నప్పుడు చెప్పాను గదా”</span> అన్నాడు.  <span class="verse" id="V45">45&#160;</span>అప్పుడు లేఖనాలను గ్రహించగలిగేలా ఆయన వారి మనసులను తెరిచాడు. </div><div class='s'>మహాభినియామకం </div><div class='r'><a href='MAT28.htm#V1'>మత్తయి 28:18-20</a>; <a href='MRK16.htm#V1'>మార్కు 16:15-18</a>; <a href='JHN01.htm#V1'>యోహా 1:8</a> </div><div class='p'> <span class="verse" id="V46">46&#160;</span> <span class='wj'>“క్రీస్తు హింసల పాలై చనిపోయి మూడవ రోజున చనిపోయిన వారిలో నుండి లేస్తాడనీ,</span>  <span class="verse" id="V47">47&#160;</span> <span class='wj'>యెరూషలేములో ప్రారంభమై సమస్త జాతులకూ ఆయన పేర పశ్చాత్తాపం, పాప క్షమాపణ ప్రకటన జరుగుతుందనీ రాసి ఉంది.</span>  <span class="verse" id="V48">48&#160;</span> <span class='wj'>మీరు ఈ విషయాలన్నిటికీ సాక్షులు.</span> </div><div class='s'>క్రీస్తు ఆరోహణం </div><div class='r'><a href='MRK16.htm#V1'>మార్కు 16:19</a>, <a href='MRK16.htm#V1'>20</a>; <a href='ACT01.htm#V1'>అపొ.కా. 1:9</a>, <a href='ACT01.htm#V1'>11</a> </div><div class='p'> <span class="verse" id="V49">49&#160;</span> <span class='wj'>“వినండి, నా తండ్రి చేసిన వాగ్దానాన్ని మీ మీదికి పంపుతున్నాను. మీరు పైనుండి శక్తి పొందే వరకూ పట్టణంలోనే ఉండండి”</span> అని వారికి చెప్పాడు.  <span class="verse" id="V50">50&#160;</span>ఆయన బేతనియ వరకూ వారిని తీసుకు పోయి చేతులెత్తి వారిని ఆశీర్వదించాడు.  <span class="verse" id="V51">51&#160;</span>అలా వారిని ఆశీర్వదిస్తూ ఉండగానే ఆయన వారిలో నుండి వేరై పరలోకానికి ఆరోహణం అయ్యాడు.  <span class="verse" id="V52">52&#160;</span>వారు ఆయనను ఆరాధించి గొప్ప ఆనందంతో యెరూషలేముకు తిరిగి వెళ్ళారు.  <span class="verse" id="V53">53&#160;</span>దేవాలయంలో నిరంతరం ఉంటూ దేవుణ్ణి కీర్తిస్తూ, ఆరాధిస్తూ ఉన్నారు.</div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK23.htm'>&lt;</a></li>
<li><a href='LUK.htm'>24</a></li>
<li><a href='JHN01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
