<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మార్కు రాసిన సువార్త 8</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK07.htm'>&lt;</a></li>
<li><a href='MRK.htm'>8</a></li>
<li><a href='MRK09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>నాలుగు వేల మందికి ఆహారం </div><div class='r'><a href='MAT15.htm#V1'>మత్తయి 15:32-39</a> </div><div class='p'> <span class="verse" id="V1">1&#160;</span>ఆ రోజుల్లో ఒకసారి పెద్ద జనసమూహం గుమిగూడారు. వారి దగ్గర తినడానికి ఏమీ లేకపోయింది. యేసు తన శిష్యులను పిలిచి,  <span class="verse" id="V2">2&#160;</span> <span class='wj'>“ఈ ప్రజల మీద నాకు జాలి కలుగుతున్నది. వారు ఇప్పటికే మూడు రోజుల నుండి నా దగ్గర ఉన్నారు. తినడానికి వారి దగ్గర ఏమీ లేదు.</span>  <span class="verse" id="V3">3&#160;</span> <span class='wj'>వారిని ఇప్పుడు పంపివేస్తే వారిలో కొందరు చాలా దూరం నుండి వచ్చారుగనక దారిలో సొమ్మసిల్లి పోవచ్చు”</span> అని అన్నాడు.  <span class="verse" id="V4">4&#160;</span>ఆయన శిష్యులు, “ఈ నిర్జన ప్రాంతంలో ఇంతమందికి సరిపడినంత ఆహారం ఎక్కడ నుండి తేగలం?” అన్నారు. </div><div class='p'> <span class="verse" id="V5">5&#160;</span> <span class='wj'>“మీ దగ్గర ఎన్ని రొట్టెలు ఉన్నాయి?”</span> అని ఆయన వారిని అడిగాడు. వారు, “ఏడు” అన్నారు.  <span class="verse" id="V6">6&#160;</span>యేసు ఆ ప్రజలందరినీ నేల మీద కూర్చోమని ఆజ్ఞాపించాడు. ఆ ఏడు రొట్టెలను చేతపట్టుకుని దేవునికి కృతజ్ఞత చెప్పి వాటిని విరిచి శిష్యులకిచ్చి వారికి పంచమన్నాడు. శిష్యులు అలాగే చేశారు.  <span class="verse" id="V7">7&#160;</span>వారి దగ్గర కొన్ని చిన్న చేపలు కూడా ఉన్నాయి. యేసు వాటి కోసం కూడా దేవునికి కృతజ్ఞతలు చెప్పి, వాటిని కూడా పంచమని శిష్యులకు ఇచ్చాడు. </div><div class='p'> <span class="verse" id="V8">8&#160;</span>ఆ ప్రజలంతా తృప్తిగా తిన్న తరువాత మిగిలిన ముక్కలను ఏడు పెద్ద గంపల నిండా నింపారు.  <span class="verse" id="V9">9&#160;</span>తిన్నవారు సుమారు నాలుగు వేలమంది పురుషులు. యేసు వారిని పంపివేసి,  <span class="verse" id="V10">10&#160;</span>వెంటనే తన శిష్యులతో కలసి, పడవ ఎక్కి దల్మనూతా ప్రాంతానికి వెళ్ళాడు. </div><div class='s'>పరిసయ్యులు సూచనకై అడగడం, పులిపిండి వివరణ </div><div class='r'><a href='MAT16.htm#V1'>మత్తయి 16:1-12</a> </div><div class='p'> <span class="verse" id="V11">11&#160;</span>పరిసయ్యులు వచ్చి యేసుతో వాదించడం మొదలుపెట్టారు. ఆయనను పరీక్షించడం కోసం తమకు ఆకాశం నుండి ఒక సూచన చూపమని అడిగారు.  <span class="verse" id="V12">12&#160;</span>దానికి ఆయన ఆత్మలో పెద్దగా నిట్టూర్చి, <span class='wj'>“ఈ తరం వారు ఎందుకు సూచక క్రియలను చూపమని అడుగుతున్నారు? మీతో కచ్చితంగా చెప్తున్నాను, ఈ తరానికి ఏ సూచనా చూపడం జరగదు”</span> అని వారితో చెప్పాడు.  <span class="verse" id="V13">13&#160;</span>తరువాత ఆయన వారిని విడిచిపెట్టి, మళ్ళీ పడవ ఎక్కి అవతలి ఒడ్డు చేరుకున్నాడు. </div><div class='p'> <span class="verse" id="V14">14&#160;</span>శిష్యులు తమతో రొట్టెలు తెచ్చుకోవడం మర్చిపోయారు. వారి దగ్గర పడవలో ఒక రొట్టె తప్ప ఏమీ లేదు.  <span class="verse" id="V15">15&#160;</span>యేసు వారితో, <span class='wj'>“పరిసయ్యులకు, హేరోదుకు సంబంధించిన పొంగజేసే పిండిని గురించి జాగ్రత్తగా ఉండండి!”</span> అన్నాడు. </div><div class='p'> <span class="verse" id="V16">16&#160;</span>శిష్యులు, “మన దగ్గర రొట్టెలు లేవని అలా అంటున్నాడా?” అని ఒకరితో ఒకరు మాట్లాడుకున్నారు.  <span class="verse" id="V17">17&#160;</span>అది కనిపెట్టి యేసు, <span class='wj'>“రొట్టెలు లేవనే విషయం ఎందుకు చర్చించుకుంటున్నారు? మీకు ఇంకా అర్థం కాలేదా? మీరు గ్రహించలేదా? మీ బుద్ధి మందగించిందా?</span>  <span class="verse" id="V18">18&#160;</span> <span class='wj'>మీరు కళ్ళుండి కూడా చూడరా? చెవులుండి కూడా వినరా? మీకు గుర్తు లేదా?</span>  <span class="verse" id="V19">19&#160;</span> <span class='wj'>ఐదు రొట్టెలు విరిచి ఐదు వేల మందికి నేను పంచిపెట్టినప్పుడు మిగిలిన ముక్కలను మీరు ఎన్ని పెద్ద గంపలు నింపారు?”</span> అని అడిగాడు. వారు, “పన్నెండు” అని జవాబు చెప్పారు.  <span class="verse" id="V20">20&#160;</span> <span class='wj'>“మరి ఏడు రొట్టెలు విరిచి నాలుగు వేల మందికి పంచినప్పుడు మిగిలిన ముక్కలను ఎన్ని పెద్ద గంపలు నింపారు?”</span> అని అడిగినప్పుడు వారు, “ఏడు” అని జవాబు చెప్పారు.  <span class="verse" id="V21">21&#160;</span>ఆయన వారితో, <span class='wj'>“ఇంకా మీకు అర్థం కాలేదా?”</span> అన్నాడు. </div><div class='s'>బేత్సయిదా వద్ద గుడ్డి వాడికి చూపు </div><div class='p'> <span class="verse" id="V22">22&#160;</span>యేసు, ఆయన శిష్యులు బేత్సయిదాకు వచ్చారు. కొందరు ఒక గుడ్డివాణ్ణి యేసు దగ్గరికి తీసుకు వచ్చారు. అతని మీద చెయ్యి ఉంచమని వేడుకున్నారు.  <span class="verse" id="V23">23&#160;</span>యేసు ఆ గుడ్డివాడి చెయ్యి పట్టుకుని ఊరి బయటకు తీసుకు వెళ్ళాడు. అతని కళ్ళ మీద ఉమ్మివేసి, అతని మీద చేతులుంచి, <span class='wj'>“నీకు ఏమైనా కనిపిస్తుందా?”</span> అన్నాడు.  <span class="verse" id="V24">24&#160;</span>ఆ గుడ్డివాడు పైకి చూస్తూ, “మనుషులు నడుస్తున్న చెట్ల లాగా కనిపిస్తున్నారు” అన్నాడు.  <span class="verse" id="V25">25&#160;</span>అప్పుడు ఆయన మళ్ళీ అతని కళ్ళపై తన చేతులుంచాడు. అప్పుడా మనిషి కళ్ళు తెరుచుకుని బాగుపడి అన్నిటినీ స్పష్టంగా చూడగలిగాడు.  <span class="verse" id="V26">26&#160;</span>యేసు అతనిని పంపివేస్తూ, <span class='wj'>“నీవు ఊరిలోకి వెళ్ళవద్దు”</span> అని అతనితో చెప్పాడు. </div><div class='s'>పేతురు విశ్వాస ప్రమాణం </div><div class='r'><a href='MAT16.htm#V1'>మత్తయి 16:13-16</a>; <a href='LUK09.htm#V1'>లూకా 9:18-20</a> </div><div class='p'> <span class="verse" id="V27">27&#160;</span>యేసు ఆయన శిష్యులతో కలిసి ఫిలిప్పు కైసరయ పట్టణం చుట్టూ ఉన్న గ్రామాలకు వెళ్ళాడు. దారిలో ఆయన, <span class='wj'>“నేను ఎవరినని ప్రజలు చెప్పుకుంటున్నారు?</span> అని తన శిష్యులను అడిగాడు.  <span class="verse" id="V28">28&#160;</span>అందుకు వారు, “బాప్తిసం ఇచ్చే యోహానని కొందరూ, ఏలీయా అని కొందరూ, ప్రవక్తల్లో ఒకడు అని కొందరూ అంటున్నారు” అని చెప్పారు.  <span class="verse" id="V29">29&#160;</span> <span class='wj'>“అయితే మీరు నేనెవరినని అనుకుంటున్నారు?”</span> అని ఆయన వారిని అడిగాడు. దానికి జవాబుగా పేతురు, “నీవు అభిషిక్తుడివి!” అన్నాడు.  <span class="verse" id="V30">30&#160;</span>అప్పుడు ఆయన తనను గురించి ఎవ్వరికీ చెప్పవద్దని వారిని హెచ్చరించాడు. </div><div class='p'> <span class="verse" id="V31">31&#160;</span>ఆ తరువాత యేసు వారితో ఈ విధంగా చెప్పడం మొదలుపెట్టాడు, “మనుష్య కుమారుడు ఎన్నో కష్టాలు భరిస్తాడు. పెద్దలు, ముఖ్య యాజకులు, ధర్మశాస్త్ర పండితులచే ఆయన తృణీకారానికి గురై మరణమౌతాడు. ఆయన మూడు రోజుల తరువాత సజీవంగా బ్రతికి వస్తాడు.” </div><div class='p'> <span class="verse" id="V32">32&#160;</span>యేసు ఈ విషయం చాలా స్పష్టంగానే చెప్పాడు. అయితే పేతురు ఆయన చెయ్యి పట్టుకుని, పక్కకు తీసుకు వెళ్ళి ఆయనను మందలించ సాగాడు.  <span class="verse" id="V33">33&#160;</span>కాని యేసు వెనక్కి తిరిగి తన శిష్యులను చూసి పేతురుతో, <span class='wj'>“సైతానూ! నా వెనక్కి పో! మనుషుల సంగతుల పైనే గాని దేవుని సంగతుల మీద నీకు మనసు లేదు”</span> అని గద్దించాడు. </div><div class='s'>ప్రాణం విలువ </div><div class='r'><a href='MAT16.htm#V1'>మత్తయి 16:24-27</a>; లూకా 23-26 </div><div class='p'> <span class="verse" id="V34">34&#160;</span>తరువాత యేసు తన శిష్యులను, ప్రజలను దగ్గరికి పిలిచి వారితో ఇలా అన్నాడు. <span class='wj'>“ఎవరైనా నా వెంట రావాలనుకుంటే తనను తాను కాదనుకుని, తన సిలువను మోసుకుంటూ నాతో నడవాలి.</span>  <span class="verse" id="V35">35&#160;</span> <span class='wj'>ఎందుకంటే తన ప్రాణాన్ని దక్కించుకోవాలని చూసేవాడు దాన్ని పోగొట్టుకుంటాడు. కాని నా కోసం, సువార్త కోసం తన ప్రాణాన్ని కోల్పోయేవాడు దాన్ని దక్కించుకుంటాడు.</span>  <span class="verse" id="V36">36&#160;</span> <span class='wj'>ఒక మనిషి ప్రపంచమంతా సంపాదించి, తన ప్రాణాన్నే పోగొట్టుకుంటే ఆ వ్యక్తికి ఏం లాభం?</span>  <span class="verse" id="V37">37&#160;</span> <span class='wj'>ఒకడు తన ప్రాణాన్ని తిరిగి పొందడానికి ఏమి ఇవ్వగలడు?</span> </div><div class='p'> <span class="verse" id="V38">38&#160;</span> <span class='wj'>వ్యభిచారం, పాపం జరిగించే ఈ తరంలో ఎవరైనా నా గురించీ నా మాటల గురించీ సిగ్గుపడితే మనుష్య కుమారుడు తన తండ్రి మహిమతో, పవిత్ర దేవదూతలతో కలసి వచ్చేటప్పుడు ఆ వ్యక్తి విషయంలో సిగ్గుపడతాడు.”</span> </div><ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK07.htm'>&lt;</a></li>
<li><a href='MRK.htm'>8</a></li>
<li><a href='MRK09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
