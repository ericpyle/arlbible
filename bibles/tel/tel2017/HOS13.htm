<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 13</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS12.htm'>&lt;</a></li>
<li><a href='HOS.htm'>13</a></li>
<li><a href='HOS14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>1. ఎఫ్రాయిము వినాశనం </div><div class='p'> <span class="verse" id="V1">1&#160;</span>ఎఫ్రాయిము మాటలాడినప్పుడు భయం కలిగింది. </div><div class='p'>అతడు ఇశ్రాయేలు వారిలో తనను గొప్ప చేసుకున్నాడు. </div><div class='p'>తరువాత బయలు దేవుణ్ణి బట్టి అపరాధియై అతడు నాశనమయ్యాడు. </div><div class='p'> <span class="verse" id="V2">2&#160;</span>ఇప్పుడు వారు ఇంకా పాపం చేస్తూ ఉన్నారు. </div><div class='p'>తమకు చేతనైనంత నైపుణ్యంతో వెండి విగ్రహాలు పోతపోస్తారు. </div><div class='p'>అదంతా నిపుణులు చేసే పనే. </div><div class='p'>“వాటికి బలులు అర్పించే వారు దూడలను ముద్దు పెట్టుకోండి” అని చెబుతారు. </div><div class='p'> <span class="verse" id="V3">3&#160;</span>కాబట్టి వారు ఉదయాన కనబడే మబ్బులాగా, </div><div class='p'>పెందలకడ ఆరిపోయే ప్రాతఃకాలపు మంచులాగా ఉంటారు. </div><div class='p'>కళ్ళంలో నుండి గాలి ఎగరగొట్టే పొట్టులాగా, </div><div class='p'>పొగ గొట్టంలో గుండా వెళ్ళిపోయే పొగలాగా ఉంటారు. </div><div class='p'> <span class="verse" id="V4">4&#160;</span>మిమ్మల్ని ఐగుప్తు దేశంలో నుండి తెచ్చిన యెహోవానైన నేనే మీ దేవుణ్ణి. </div><div class='p'>నన్ను తప్ప నీవు ఏ దేవుడినీ గుర్తించ కూడదు. </div><div class='p'>నేను తప్ప వేరే రక్షకుడు లేడు. </div><div class='p'> <span class="verse" id="V5">5&#160;</span>మహా ఎండకు కాలిన అరణ్యంలో నిన్నెరిగిన వాణ్ణి నేనే. </div><div class='p'> <span class="verse" id="V6">6&#160;</span>తరువాత వారికి మేత దొరకగా వారు తిని తృప్తి పొందారు. తృప్తి పొంది గర్వించి నన్ను మర్చి పోయారు. </div><div class='p'> <span class="verse" id="V7">7&#160;</span>కాబట్టి నేను వారికి సింహం వంటి వాడనయ్యాను. </div><div class='p'>చిరుత పులి దారిలో పొంచి ఉన్నట్టు నేను వారిని పట్టుకోవడానికి పొంచి ఉంటాను. </div><div class='p'> <span class="verse" id="V8">8&#160;</span>పిల్లలు పోయిన ఎలుగుబంటి దాడి చేసినట్టు నేను వారి మీద పడి వారి రొమ్మును చీల్చివేస్తాను. </div><div class='p'>ఆడసింహం మింగివేసినట్టు వారిని మింగివేస్తాను. </div><div class='p'>క్రూరమృగాల్లాగా వారిని చీల్చివేస్తాను. </div><div class='p'> <span class="verse" id="V9">9&#160;</span>ఇశ్రాయేలూ, నీ మీదికి వచ్చి పడేది నీ నాశనమే. నీ సహాయకర్తనైన నాకు నీవు విరోధివయ్యావు. </div><div class='p'> <span class="verse" id="V10">10&#160;</span>నీ రాజు ఏడి? నీ పట్టణాల్లో నీకు సహాయం చేయకుండ నీ రాజు ఏమైపోయాడు? </div><div class='p'>“రాజును అధిపతులను నా మీద నియమించు” అని నీవు మనవి చేశావు గదా? </div><div class='p'> <span class="verse" id="V11">11&#160;</span>కోపంతో నీకు రాజును నియమించాను. </div><div class='p'>క్రోధంతో అతణ్ణి తీసి పారేశాను. </div><div class='p'> <span class="verse" id="V12">12&#160;</span>ఎఫ్రాయిము దోషం పోగుపడింది. </div><div class='p'>అతని పాపం పోగుపడింది. </div><div class='p'> <span class="verse" id="V13">13&#160;</span>ప్రసూతి వేదనలు కలిగినట్టుగా అతనికి వేదన కలుగుతుంది. </div><div class='p'>ప్రసవం సమయంలో బయటికి రాని శిశువైనట్టుగా అతడు బుద్ధి లేనివాడై వృద్ధికి రాడు. </div><div class='p'> <span class="verse" id="V14">14&#160;</span>అయినా పాతాళ వశంలో నుండి నేను వారిని విమోచిస్తానా? </div><div class='p'>మృత్యువు నుండి వారిని రక్షిస్తానా? </div><div class='p'>ఓ మరణమా, నీవు తెచ్చే బాధలు ఎక్కడ? వాటిని ఇటు తీసుకురా. </div><div class='p'>పాతాళమా, నీ నాశనం ఏది? దాన్ని ఇటు తీసుకురా. </div><div class='p'>నాకు కనికరం పుట్టదు. </div><div class='p'> <span class="verse" id="V15">15&#160;</span>ఎఫ్రాయిము తన సోదరుల్లో వర్థిల్లినా, </div><div class='p'>తూర్పు గాలి వస్తుంది. </div><div class='p'>యెహోవా పుట్టించే గాలి అరణ్యంలో నుండి లేస్తుంది. </div><div class='p'>అది రాగా అతని నీటిబుగ్గలు ఎండి పోతాయి. </div><div class='p'>ఎఫ్రాయిము ఊటలు ఇంకిపోతాయి. </div><div class='p'>అతని బావిలో నీరు ఉండదు. అతని శత్రువులు అతని ధననిధులను అతనికి ప్రియమైన వస్తువులన్నిటిని కొల్లగొడతారు. </div><div class='p'> <span class="verse" id="V16">16&#160;</span>షోమ్రోను తన దేవుని మీద తిరుగుబాటు చేసింది గనక, </div><div class='p'>ప్రజలు కత్తివాత కూలుతారు. </div><div class='p'>వారి పిల్లలను రాళ్లకేసి కొడతారు. గర్భవతుల కడుపులు చీరేస్తారు. </div><ul class='tnav'>
<li><a href='index.htm'>హోషేయ</a></li>
<li><a href='HOS12.htm'>&lt;</a></li>
<li><a href='HOS.htm'>13</a></li>
<li><a href='HOS14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
