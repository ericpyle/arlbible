<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మత్తయి రాసిన సువార్త 24</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT23.htm'>&lt;</a></li>
<li><a href='MAT.htm'>24</a></li>
<li><a href='MAT25.htm'>&gt;</a></li>
</ul>
<div class="main">
 
<div class='chapterlabel' id="V0"> 24</div><div class='s'>ఒలీవ కొండ ప్రసంగం. దేవాలయం విధ్వంసం గురించి </div><div class='r'><a href='MRK13.htm#V1'>మార్కు 13:1-2</a>; <a href='LUK21.htm#V1'>లూకా 21:5-6</a> </div><div class='p'> <span class="verse" id="V1">1&#160;</span>యేసు దేవాలయం నుండి వెళ్తూ ఉండగా, ఆయన శిష్యులు ఆ దేవాలయం కట్టడాలను ఆయనకు చూపించారు.  <span class="verse" id="V2">2&#160;</span>అందుకాయన, <span class='wj'>“మీరు ఇవన్నీ చూస్తున్నారు గదా. నేను కచ్చితంగా చెప్పేదేమంటే, ఇక్కడ రాయి మీద రాయి ఒక్కటి కూడా నిలిచి ఉండకుండా అన్నీ కూలదోస్తారు”</span> అని వారితో అన్నాడు. </div><div class='s'>శిష్యుల మూడు ప్రశ్నలు </div><div class='r'><a href='MRK13.htm#V1'>మార్కు 13:3-4</a>; <a href='LUK21.htm#V1'>లూకా 21:7</a> </div><div class='p'> <span class="verse" id="V3">3&#160;</span>ఆయన ఒలీవ కొండమీద కూర్చుని ఉండగా శిష్యులు ఆయన దగ్గరికి ఏకాంతంగా వచ్చి, “నువ్వు చెప్పిన విషయాలు ఎప్పుడు జరుగుతాయి? నీ రాకడకూ, లోకాంతానికీ సంకేతాలు మాకు చెప్పు” అని అడిగారు. </div><div class='s'>ఈ యుగం పరిణామాలు </div><div class='r'><a href='MRK13.htm#V1'>మార్కు 13:5</a>, <a href='MRK13.htm#V1'>13</a>; <a href='LUK21.htm#V1'>లూకా 21:8-19</a> </div><div class='p'> <span class="verse" id="V4">4&#160;</span>యేసు వారితో ఇలా అన్నాడు, <span class='wj'>“ఎవరూ మిమ్మల్ని మోసం చేయకుండా చూసుకోండి.</span>  <span class="verse" id="V5">5&#160;</span> <span class='wj'>చాలామంది నా నామంలో వచ్చి ‘నేనే క్రీస్తుని’ అని చెప్పి అనేకమంది దారి తప్పేలా చేస్తారు.</span>  <span class="verse" id="V6">6&#160;</span> <span class='wj'>అంతే గాక మీరు యుద్ధాల గురించి వింటారు. వాటి గురించిన వార్తలు వింటారు. అప్పుడు కలవరపడవద్దు. ఇవన్నీ జరిగి తీరవలసిందే గాని అంతం వెంటనే రాదు.</span>  <span class="verse" id="V7">7&#160;</span> <span class='wj'>జనం మీదికి జనమూ, రాజ్యం మీదికి రాజ్యమూ లేస్తాయి. అక్కడక్కడ కరువులూ భూకంపాలూ వస్తాయి.</span>  <span class="verse" id="V8">8&#160;</span> <span class='wj'>ఇవన్నీ కష్టాలకు ఆరంభం మాత్రమే.</span> </div><div class='p'> <span class="verse" id="V9">9&#160;</span> <span class='wj'>“అప్పుడు మనుషులు మిమ్మల్ని హింసలకు గురి చేస్తారు, చంపుతారు. నా నామం కారణంగా మనుషులంతా మిమ్మల్ని ద్వేషిస్తారు.</span>  <span class="verse" id="V10">10&#160;</span> <span class='wj'>ఆ కాలంలో చాలామంది వెనక్కి జారిపోతారు, ఒకరినొకరు ద్వేషించుకుని ఒకరినొకరు శత్రువులకు పట్టిస్తారు.</span>  <span class="verse" id="V11">11&#160;</span> <span class='wj'>అధిక సంఖ్యలో కపట ప్రవక్తలు వచ్చి అనేకమందిని మోసగిస్తారు.</span>  <span class="verse" id="V12">12&#160;</span> <span class='wj'>అన్యాయం పెరిగిపోయి, దాని ఫలితంగా చాలామందిలో ప్రేమ చల్లారిపోతుంది.</span>  <span class="verse" id="V13">13&#160;</span> <span class='wj'>కానీ అంతం వరకూ ఎవరు నిలిచి ఉంటారో వారికే విమోచన లభిస్తుంది.</span>  <span class="verse" id="V14">14&#160;</span> <span class='wj'>రాజ్యం గురించిన సువార్త మానవులందరికీ సాక్ష్యంగా లోకమంతటా వినబడుతుంది. ఆ తరువాత అంతం వస్తుంది.</span> </div><div class='s'>మహా బాధల కాలం </div><div class='r'><a href='MRK13.htm#V1'>మార్కు 13:14-23</a> </div><div class='p'> <span class="verse" id="V15">15&#160;</span> <span class='wj'>“కాబట్టి దేవుడు దానియేలు ప్రవక్త ద్వారా చెప్పిన ‘వినాశకారి అయిన హేయ వస్తువు’ అతి పరిశుద్ధ స్థలంలో నిలవడం మీరు చూడగానే (చదివేవాడు గ్రహిస్తాడు గాక),</span>  <span class="verse" id="V16">16&#160;</span> <span class='wj'>యూదయలో ఉన్నవారు కొండలకు పారిపోవాలి.</span>  <span class="verse" id="V17">17&#160;</span> <span class='wj'>మిద్దెలపై ఉన్నవారు కింద ఇంట్లో నుండి దేనినైనా తీసుకుపోవడానికి దిగి రాకూడదు.</span>  <span class="verse" id="V18">18&#160;</span> <span class='wj'>పొలాల్లో ఉన్నవాడు తన బట్టలు తీసుకోడానికి ఇంటికి వెళ్ళకూడదు.</span> </div><div class='p'> <span class="verse" id="V19">19&#160;</span> <span class='wj'>అయ్యో, ఆ రోజులు గర్భవతులకూ చంటిపిల్లల తల్లులకూ కష్టకాలం.</span>  <span class="verse" id="V20">20&#160;</span> <span class='wj'>అప్పుడు మహా బాధలు కలుగుతాయి. కాబట్టి మీరు పారిపోయే సమయం చలికాలంలో గానీ విశ్రాంతిదినాన గానీ రాకూడదని ప్రార్థన చేసుకోండి.</span>  <span class="verse" id="V21">21&#160;</span> <span class='wj'>ఎందుకంటే అంతటి ఉపద్రవం లోకం పుట్టింది మొదలు ఇప్పటివరకూ రాలేదు, ఇక ముందు రాదు.</span>  <span class="verse" id="V22">22&#160;</span> <span class='wj'>ఆ రోజులను దేవుడు తగ్గించకపోతే శరీరంతో ఉన్న ఏ ఒక్కడూ తప్పించుకోలేడు. అయితే, ఆయన ఎన్నుకున్న వారి నిమిత్తం ఆ రోజులను దేవుడు తక్కువ చేస్తాడు.</span> </div><div class='p'> <span class="verse" id="V23">23&#160;</span> <span class='wj'>“ఆ కాలంలో ఎవరైనా, ‘ఇదిగో, క్రీస్తు ఇక్కడ ఉన్నాడు, అక్కడ ఉన్నాడు’ అని చెబితే నమ్మవద్దు.</span>  <span class="verse" id="V24">24&#160;</span> <span class='wj'>కపట క్రీస్తులు, కపట ప్రవక్తలు వచ్చి, సాధ్యమైతే దేవుడు ఎన్నుకున్న వారిని కూడా మోసగించడానికి గొప్ప సూచక క్రియలూ, అద్భుతాలూ జరిగిస్తారు.</span>  <span class="verse" id="V25">25&#160;</span> <span class='wj'>ఇదిగో, ఇవన్నీ నేను ముందుగానే మీతో చెప్పాను.</span>  <span class="verse" id="V26">26&#160;</span> <span class='wj'>కాబట్టి ఎవరైనా ‘ఇదిగో, క్రీస్తు అరణ్యంలో ఉన్నాడు’ అని చెప్పినా, ‘ఇదిగో, ఈ గది లోపల ఉన్నాడు’ అని చెప్పినా మీరు నమ్మవద్దు. వారి వెంట వెళ్ళవద్దు.</span> </div><div class='s'>మహిమ సహితంగా రాజు రాక </div><div class='r'><a href='MRK13.htm#V1'>మార్కు 13:24-37</a>; <a href='LUK21.htm#V1'>లూకా 21:25-36</a> </div><div class='p'> <span class="verse" id="V27">27&#160;</span> <span class='wj'>“మెరుపు తూర్పు వైపున పుట్టి పడమర వైపుకు ఏవిధంగా కనిపిస్తుందో, ఆ విధంగా మనుష్య కుమారుడి రాక కూడా ఉంటుంది.</span>  <span class="verse" id="V28">28&#160;</span> <span class='wj'>శవం ఎక్కడ ఉంటే అక్కడ రాబందులు పోగవుతాయి.</span> </div><div class='p'> <span class="verse" id="V29">29&#160;</span> <span class='wj'>“ఆ బాధలన్నీ అయిపోగానే సూర్యుణ్ణి చీకటి కమ్ముతుంది. చంద్రుడు కాంతిని కోల్పోతాడు. ఆకాశం నుండి నక్షత్రాలు రాలిపోతాయి. ఆకాశంలోని శక్తులు చెల్లాచెదరౌతాయి.</span>  <span class="verse" id="V30">30&#160;</span> <span class='wj'>అప్పుడు మనుష్య కుమారుడి సూచన ఆకాశంలో కనిపిస్తుంది. అప్పుడు మనుష్య కుమారుడు మహా మహిమా ప్రభావాలతో ఆకాశ మేఘాలపై రావడం చూసి, భూమి మీద ఉన్న అన్ని జాతుల ప్రజలు గుండెలు బాదుకుంటారు.</span>  <span class="verse" id="V31">31&#160;</span> <span class='wj'>ఆయన గొప్ప బూర ధ్వనులతో తన దూతలను పంపుతాడు. వారు ఆకాశం ఆ కొన నుండి ఈ కొన వరకూ నలుదిక్కుల నుండీ ఆయన ఎన్నుకున్న వారిని సమకూర్చుతారు.</span> </div><div class='s'>అంజూరు చెట్టు ఉపమానం </div><div class='r'><a href='MRK13.htm#V1'>మార్కు 13:28-29</a>; <a href='LUK21.htm#V1'>లూకా 21:29-31</a> </div><div class='p'> <span class="verse" id="V32">32&#160;</span> <span class='wj'>“అంజూరు చెట్టు గురించిన ఉపమానం నేర్చుకోండి. దాని కొమ్మలు చిగిరించి లేత కొమ్మలు వేసేటప్పుడు వసంత కాలం దగ్గర పడిందని మీరు తెలుసుకుంటారు.</span>  <span class="verse" id="V33">33&#160;</span> <span class='wj'>అదే విధంగా ఈ సంగతులన్నీ జరగడం చూసినప్పుడు ఆయన మీకు సమీపంలోనే, ద్వారం దగ్గరే ఉన్నాడని తెలుసుకోండి.</span>  <span class="verse" id="V34">34&#160;</span> <span class='wj'>ఇవన్నీ జరిగే వరకూ ఈ జాతి అంతరించదని నేను మీతో కచ్చితంగా చెబుతున్నాను.</span>  <span class="verse" id="V35">35&#160;</span> <span class='wj'>ఆకాశమూ భూమీ గతించిపోతాయి గాని నా మాటలు ఎన్నటికీ గతించవు.</span> </div><div class='p'> <span class="verse" id="V36">36&#160;</span> <span class='wj'>“అయితే ఆ రోజు, ఆ గంట ఎప్పుడో తండ్రికి మాత్రమే తెలుసు గానీ ఏ మనిషికీ తెలియదు. చివరికి పరలోకంలోని దూతలకు, కుమారుడికి కూడా తెలియదు.</span>  <span class="verse" id="V37">37&#160;</span> <span class='wj'>నోవహు రోజుల్లో ఎలా ఉండేదో మనుష్య కుమారుడి రాకడ కూడా అలా ఉంటుంది.</span>  <span class="verse" id="V38">38&#160;</span> <span class='wj'>జలప్రళయం రాక ముందు నోవహు ఓడలోకి వెళ్ళిన రోజు వరకూ, మనుషులు తింటూ, తాగుతూ, పెళ్ళిళ్ళు చేసుకుంటూ, ఇచ్చి పుచ్చుకుంటూ ఉన్నారు.</span>  <span class="verse" id="V39">39&#160;</span> <span class='wj'>జలప్రళయం వచ్చి వారంతా కొట్టుకునిపోయే వరకూ వారికి తెలియలేదు. ఆ విధంగానే మనుష్య కుమారుడి రాకడ ఉంటుంది.</span> </div><div class='p'> <span class="verse" id="V40">40&#160;</span> <span class='wj'>ఆ రోజు, పొలంలో ఇద్దరు పురుషులు ఉంటే, ఒకడు వెళ్ళిపోతాడు, మరొకడు అక్కడే ఉండిపోతాడు.</span>  <span class="verse" id="V41">41&#160;</span> <span class='wj'>ఇద్దరు స్త్రీలు తిరుగలి విసురుతూ ఉంటే, ఒకామె వెళ్ళిపోతుంది, మరొకామె ఉండిపోతుంది.</span>  <span class="verse" id="V42">42&#160;</span> <span class='wj'>ఏ రోజున మీ ప్రభువు వస్తాడో మీకు తెలియదు కాబట్టి మెలకువగా ఉండండి.</span>  <span class="verse" id="V43">43&#160;</span> <span class='wj'>దొంగ ఏ గంటలో వస్తాడో ఇంటి యజమానికి ముందే తెలిస్తే అతడు మేలుకుని ఉండి దొంగతనం చేయనివ్వడు కదా!</span>  <span class="verse" id="V44">44&#160;</span> <span class='wj'>మీరు ఎదురు చూడని గంటలో మనుష్య కుమారుడు వస్తాడు కాబట్టి మీరు కూడా సిద్ధంగా ఉండండి.</span> </div><div class='p'> <span class="verse" id="V45">45&#160;</span> <span class='wj'>“ఒక యజమాని తన ఇంట్లో పనివారికి వేళకు భోజనం పెట్టడానికి నియమించిన నమ్మకమైన, తెలివైన దాసుడు ఎవరు?</span>  <span class="verse" id="V46">46&#160;</span> <span class='wj'>యజమాని ఇంటికి వచ్చినప్పుడు ఏ దాసుడు ఆ విధంగా చేస్తుండడం గమనిస్తాడో ఆ దాసుడు ధన్యుడు.</span>  <span class="verse" id="V47">47&#160;</span> <span class='wj'>ఆ యజమాని తన యావదాస్తి మీదా ఆ దాసుని నియమిస్తాడని నేను మీతో కచ్చితంగా చెబుతున్నాను.</span>  <span class="verse" id="V48">48&#160;</span> <span class='wj'>కానీ ఆ దాసుడు చెడ్డవాడైతే, ‘నా యజమాని ఆలస్యంగా వస్తాడులే’ అని తన మనసులో అనుకుని</span>  <span class="verse" id="V49">49&#160;</span> <span class='wj'>తన సాటి సేవకులను కొడుతూ, తాగుబోతులతో కలిసి తింటూ, తాగుతూ ఉంటే,</span>  <span class="verse" id="V50">50&#160;</span> <span class='wj'>అతడు ఎదురు చూడని రోజున, అనుకోని గంటలో వాని యజమాని వస్తాడు.</span>  <span class="verse" id="V51">51&#160;</span> <span class='wj'>వాణ్ణి రెండు ముక్కలుగా నరికించి కపట వేషధారులతో బాటు వాడిని శిక్షిస్తాడు. అక్కడ ఏడుపూ పండ్లు కొరకడమూ ఉంటాయి.”</span> </div><ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT23.htm'>&lt;</a></li>
<li><a href='MAT.htm'>24</a></li>
<li><a href='MAT25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
