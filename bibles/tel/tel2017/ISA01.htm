<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='SNG08.htm'>&lt;</a></li>
<li><a href='ISA.htm'>1</a></li>
<li><a href='ISA02.htm'>&gt;</a></li>
</ul>
<div class="main">
<div class='mt'>యెషయా </div><div class='is'>గ్రంథకర్త </div><div class='ip'>దీని రచయిత యెషయా పేరును బట్టి ఈ పుస్తకానికి పేరు వచ్చింది. ఇతడొక ప్రవక్తను వివాహమాడగా వారికి కనీసం ఇద్దరు మగపిల్లలు పుట్టారు (యెషయా 7:3; 8:3). నలుగురు యూదా రాజులు (ఉజ్జియా, యెతాము, ఆహాజు, హిజ్కియా 1:1) పరిపాలన కాలంలో ఇతడు ప్రవచనాలు చెప్పాడు. ఐదవ రాజు దుర్మార్గుడైన మనష్హే పాలనలో హతమయ్యాడు. </div><div class='is'>రచనా కాలం, ప్రదేశం </div><div class='ip'>సుమారు క్రీ. పూ. 740 - 680 </div><div class='ip'>ఉజ్జియా రాజు పరిపాలన చివరి దశలో యెతాము, ఆహాజు, హిజ్కియా పరిపాలన కాలంలో ఈ గ్రంథ రచన జరిగింది. </div><div class='is'>స్వీకర్త </div><div class='ip'>దేవుని ధర్మశాస్త్ర విధుల ప్రకారం జీవించకుండా తప్పిపోతున్న యూదా ప్రజలకోసం ఈ గ్రంథంలోని ప్రవచనాలు ఉన్నాయి. </div><div class='is'>ప్రయోజనం </div><div class='ip'>పాత నిబంధన అంతటిలొకీ అత్యంత సమగ్రమైన రీతిలో యేసుక్రీస్తును చూపేపే చిత్రాన్ని ఆవిష్కరింప జేయడం యెషయా గ్రంథం ఉద్దేశం. ఆయన జీవితం యొక్క విస్త్రత వర్ణన ఇందులో ఉంది. ఆయన రాకడ ప్రకటన (40:3-5), ఆయన కన్యకు జన్మించడం (7:14), ఆయన ప్రకటించనున్నసువార్త (61:1), త్యాగభరిత మరణం (52:13-53:12), తన వారిని పొందడం కోసం ఆయన మళ్ళీ రావడం (60:2-3) యెషయా ప్రవక్త పిలుపు ముఖ్యంగా యూదా రాజ్యానికి ప్రవచనాలు వినిపించడం. యూదా రాజ్యం తిరుగుబాటు, ఉజ్జీవం అనుభవిస్తున్నది. అష్హురు, ఈజిప్టు రాజ్యాలు యూదాను నాశనం చేస్తామని బెదిరిస్తున్నాయి. అయితే దేవుని కరుణను బట్టి ఆ బెదిరింపులను ఆ జాతి తప్పించుకోగలుగుతున్నది. పాపం విషయంలో పశ్చాత్తాపం, దేవుని విమోచన లభించే భవిష్యత్తు అనే ప్రకటన యెషయా ప్రవచనాల్లో కనిపిస్తుంది. </div><div class='is'>ముఖ్యాంశం </div><div class='ip'>రక్షణ </div><div class='iot'>విభాగాలు </div><div class='io'>1. యూదా భ్రష్టత్వం — 1:1-12:6 </div><div class='io'>2. ఇతర జాతుల భ్రష్టత్వం — 13:1-23:18 </div><div class='io'>3. భావి హింసాకాలం — 24:1-27:13 </div><div class='io'>4. ఇశ్రాయేలు యూదాల భ్రష్టత్వం — 28:1-35:10 </div><div class='io'>5. హిజ్కియా మరియు యెషయా చరిత్ర — 36:1-38:22 </div><div class='io'>6. బాబిలోనియన్ నేపద్యం — 39:1-47:15 </div><div class='io'>7. శాంతికై దేవుని ప్రణాళిక — 48:1-66:24  
</div><div class='chapterlabel' id="V0"> 1</div><div class='s'>దుర్మార్గానికి పాల్పడి చెడిపోయిన యూదులు </div><div class='q'> <span class="verse" id="V1">1&#160;</span>యూదా రాజులైన ఉజ్జియా, యోతాము, ఆహాజు, హిజ్కియా పాలించే రోజుల్లో యూదా గురించీ, యెరూషలేము గురించీ ఆమోజు కొడుకు యెషయాకు కలిగిన దర్శనం. </div><div class='q'> <span class="verse" id="V2">2&#160;</span>ఆకాశమా, విను. భూమీ, ఆలకించు. యెహోవా నాతో ఇలా మాట్లాడాడు. </div><div class='q'>“నేను పిల్లలను పెంచి పోషించాను. వాళ్ళు నా మీద తిరుగుబాటు చేశారు. </div><div class='q'> <span class="verse" id="V3">3&#160;</span>ఎద్దుకు తన యజమాని తెలుసు. </div><div class='q'>తన మేత తొట్టి గాడిదకు తెలుసు. </div><div class='q'>కాని, ఇశ్రాయేలుకు తెలియదు. ఇశ్రాయేలుకు అర్థం కాదు.” </div><div class='q'> <span class="verse" id="V4">4&#160;</span>ఓ పాపిష్టి జాతీ, దోషం కింద మగ్గిపోతున్న జనమా, </div><div class='q'>దుష్టుల సంతానమా, అవినీతి చేసే పిల్లలారా మీకు బాధ. </div><div class='q'>వాళ్ళు యెహోవాను విడిచిపెట్టారు. </div><div class='q'>ఇశ్రాయేలీయుల పవిత్ర దేవుణ్ణి అలక్ష్యం చేశారు. </div><div class='q'>ఆయనతో తెగతెంపులు చేసుకున్నారు. </div><div class='q'> <span class="verse" id="V5">5&#160;</span>మీకు ఇంకా దెబ్బలు ఎందుకు తగులుతున్నాయి? </div><div class='q'>మీరు ఇంకా ఎందుకు తిరుగుబాటు చేస్తున్నారు? </div><div class='q'>మీ తల అంతా గాయమే. మీ గుండె నిండా బలహీనతే. </div><div class='q'> <span class="verse" id="V6">6&#160;</span>అరి కాలు నుంచి తల వరకు పుండు పడని భాగం లేదు. </div><div class='q'>ఎక్కడ చూసినా గాయాలు, దెబ్బలు, మానని పుళ్ళు. </div><div class='q'>అవి నయం కాలేదు. వాటిని ఎవరూ కడగలేదు, </div><div class='q'>కట్టు కట్టలేదు, నూనెతో చికిత్స చెయ్యలేదు. </div><div class='q'> <span class="verse" id="V7">7&#160;</span>మీ దేశం పాడైపోయింది. </div><div class='q'>మీ పట్టణాలు మంటల్లో కాలిపోయాయి. </div><div class='q'>మీ కళ్ళముందే పరాయివారు మీ పంటలు దోచుకుంటున్నారు. </div><div class='q'>తమ కంట పడినవన్నీ నాశనం చేస్తున్నారు. </div><div class='q'> <span class="verse" id="V8">8&#160;</span>సీయోను కుమార్తె <a href="#FN1" class="notemark">*<span class="popup"> సీయోను కుమార్తె యెరూషలేము పట్టణం</span></a>ద్రాక్షతోటలో ఒక గుడిసెలాగా, </div><div class='q'>దోసపాదుల్లో ఒక పాకలాగా, ముట్టడి వేసిన పట్టణంలాగా మిగిలిపోయింది. </div><div class='q'> <span class="verse" id="V9">9&#160;</span>జాతులకు ప్రభువైన యెహోవా కొంత శేషం మన కోసం ఉంచకపోతే, </div><div class='q'>మనం సొదొమలాగా ఉండేవాళ్ళం. </div><div class='q'>మనం గొమొర్రాతో సమానంగా ఉండేవాళ్ళం. </div><div class='q'> <span class="verse" id="V10">10&#160;</span>సొదొమ పాలకులారా, యెహోవా మాట వినండి. </div><div class='q'>గొమొర్రా ప్రజలారా, మన దేవుని ధర్మశాస్త్రం ఆలకించండి. </div><div class='q'> <span class="verse" id="V11">11&#160;</span>“యెహోవా ఇలా అంటున్నాడు. </div><div class='q'>విస్తారమైన మీ బలులు నాకెందుకు?” </div><div class='q'>“దహనబలులుగా అర్పించిన పాట్టేళ్లు, బలిసిన దూడల కొవ్వు నాకు వెగటు పుట్టించాయి. </div><div class='q'>దున్నపోతుల రక్తం, గొర్రె పిల్లల రక్తం, మేకపోతుల రక్తం అంటే నాకు ఇష్టం లేదు. </div><div class='q'> <span class="verse" id="V12">12&#160;</span>మీరు నా సన్నిధిలో నన్ను కలుసుకోడానికి వస్తున్నప్పుడు, </div><div class='q'>నా ప్రాంగణాలు తొక్కమని మిమ్మల్ని ఎవరడిగారు? </div><div class='q'> <span class="verse" id="V13">13&#160;</span>అర్థం లేని అర్పణలు మీరు ఇక తీసుకు రావొద్దు. ధూపార్పణ నాకు అసహ్యం. </div><div class='q'>అమావాస్య, విశ్రాంతి దినాలు, సమాజ కూటాలు జరుగుతున్నాయి కాని, మీ దుర్మార్గ సమావేశాలు నేను సహించలేను. </div><div class='q'> <span class="verse" id="V14">14&#160;</span>మీ అమావాస్య ఉత్సవాలు, నియామక ఉత్సవాలు నాకు అసహ్యం. అవి నాకు బాధాకరం. </div><div class='q'>వాటిని సహించలేక విసిగిపోయాను. </div><div class='q'> <span class="verse" id="V15">15&#160;</span>మీరు మీ చేతులు ప్రార్థనలో చాపినప్పుడు మిమ్మల్ని చూడకుండా నా కళ్ళు కప్పేసుకుంటాను. </div><div class='q'>మీరు ఎంత ప్రార్థన చేసినా నేను వినను. </div><div class='q'>మీ చేతులు రక్తంతో నిండి ఉన్నాయి. </div><div class='q'> <span class="verse" id="V16">16&#160;</span>మిమ్మల్ని కడుగుకోండి. శుద్ధి చేసుకోండి. </div><div class='q'>మీ దుష్టక్రియలు నాకు కనిపించకుండా వాటిని తీసివేయండి. </div><div class='q'>మీ దుష్టత్వం మానండి.” </div><div class='q'> <span class="verse" id="V17">17&#160;</span>మంచి చెయ్యడం నేర్చుకోండి. </div><div class='q'>న్యాయం కోరుకోండి. పీడిత ప్రజలకు సాయం చెయ్యండి. </div><div class='q'>తండ్రిలేని వారికి న్యాయం చెయ్యండి. </div><div class='q'>వితంతువు పక్షాన నిలబడండి. </div><div class='q'> <span class="verse" id="V18">18&#160;</span>యెహోవా ఇలా అంటున్నాడు. </div><div class='q'>“రండి మనం కలిసి ఒక నిర్ణయానికి వద్దాం.” </div><div class='q'>“మీ పాపాలు రక్తంలా ఎర్రగా ఉన్నా, </div><div class='q'>అవి మంచులా తెల్లగా అవుతాయి. </div><div class='q'>కెంపులా ఎర్రగా ఉన్నా, అవి గొర్రెబొచ్చులా తెల్లగా ఔతాయి. </div><div class='q'> <span class="verse" id="V19">19&#160;</span>మీరు ఇష్టపడి నాకు లోబడితే, </div><div class='q'>మీరు ఈ దేశం అందించే మంచి పదార్ధాలు అనుభవిస్తారు. </div><div class='q'> <span class="verse" id="V20">20&#160;</span>తిరస్కరించి తిరుగుబాటు చేస్తే, </div><div class='q'>కత్తి మిమ్మల్ని నాశనం చేస్తుంది.” </div><div class='q'>యెహోవా నోరు ఈ మాట పలికింది. </div><div class='q'> <span class="verse" id="V21">21&#160;</span>నమ్మదగిన ఈ పట్టణం ఒక వేశ్యలా ఎలా మారింది! </div><div class='q'>అది న్యాయంతో నిండి ఉండేది. </div><div class='q'>నీతి దానిలో నివాసం ఉండేది. </div><div class='q'>ఇప్పుడైతే దాని నిండా నరహంతకులు నివాసం ఉంటున్నారు. </div><div class='q'> <span class="verse" id="V22">22&#160;</span>నీ వెండి మలినమైపోయింది. </div><div class='q'>నీ ద్రాక్షారసం నీళ్లతో పలచబడి పోయింది. </div><div class='q'> <span class="verse" id="V23">23&#160;</span>నీ అధికారులు ద్రోహులు. </div><div class='q'>వాళ్ళు దొంగలతో సావాసం చేస్తారు. </div><div class='q'>అందరూ లంచం ఆశిస్తారు. </div><div class='q'>చెల్లింపుల వెంటబడతారు. </div><div class='q'>తండ్రి లేని వాళ్ళ పక్షంగా ఉండరు. </div><div class='q'>వితంతువుల న్యాయమైన అభ్యర్ధన వాళ్ళు పట్టించుకోరు. </div><div class='q'> <span class="verse" id="V24">24&#160;</span>కాబట్టి ప్రభువూ, ఇశ్రాయేలు బలిష్టుడూ, సైన్యాల అధిపతీ అయిన యెహోవా ఇలా ప్రకటిస్తున్నాడు. </div><div class='q'>“వాళ్లకు బాధ! నా విరోధులపై నేను ప్రతీకారం తీర్చుకుంటాను. </div><div class='q'>నా శత్రువుల మీద నేను పగ తీర్చుకుంటాను. </div><div class='q'> <span class="verse" id="V25">25&#160;</span>నీకు వ్యతిరేకంగా నా చెయ్యి తిప్పుతాను. </div><div class='q'>నీలో ఉన్న చెత్తను శుద్ధిచేసి, నీ కల్మషం అంతా తీసేస్తాను. </div><div class='q'> <span class="verse" id="V26">26&#160;</span>మొదట్లో ఉన్నట్టు న్యాయాధిపతులను మళ్ళీ నీకు ఇస్తాను. </div><div class='q'>ఆరంభంలో ఉన్నట్టు నీకు సలహాదారులను మళ్ళీ నియమిస్తాను. </div><div class='q'>అప్పుడు నీతిగల పట్టణం అనీ, నమ్మదగిన నగరమనీ నీకు పేరొస్తుంది.” </div><div class='q'> <span class="verse" id="V27">27&#160;</span>సీయోనుకు న్యాయాన్ని బట్టీ, తిరిగి వచ్చిన దాని నివాసులకు నీతిని బట్టీ విమోచన కలుగుతుంది. </div><div class='q'> <span class="verse" id="V28">28&#160;</span>అతిక్రమం చేసేవాళ్ళూ, పాపులూ కలిసి ఏకంగా నాశనమౌతారు. </div><div class='q'>యెహోవాను విడిచి పెట్టేసిన వాళ్ళు లయమౌతారు. </div><div class='q'> <span class="verse" id="V29">29&#160;</span>“మీరు కోరుకున్న సింధూర వృక్షాలను<a href="#FN2" class="notemark">†<span class="popup"> సింధూర వృక్షాలను విగ్రహ పూజ </span></a> బట్టి మీరు సిగ్గుపడతారు. </div><div class='q'>మీరు ఎంపిక చేసుకున్న తోటలను బట్టి మీరు అవమానం పాలవుతారు. </div><div class='q'> <span class="verse" id="V30">30&#160;</span>మీరు ఆకులు వాడిపోయే సింధూరవృక్షంలాగా, నీళ్ళు లేని తోటల్లాగా అయిపోతారు. </div><div class='q'> <span class="verse" id="V31">31&#160;</span>బలవంతుడు సుళువుగా నిప్పు రాజుకునే నార పీచులా ఉంటాడు. </div><div class='q'>అతని పని నిప్పు రవ్వలా ఉంటుంది. రెండూ కలిసి కాలిపోతాయి. </div><div class='q'>ఆర్పే వాళ్ళు ఎవరూ ఉండరు.” </div><ul class='tnav'>
<li><a href='index.htm'>యెషయా</a></li>
<li><a href='SNG08.htm'>&lt;</a></li>
<li><a href='ISA.htm'>1</a></li>
<li><a href='ISA02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V8">1:8</a>
 <span class="fq">సీయోను కుమార్తె </span><span class="ft">యెరూషలేము పట్టణం</span></p>
<p class="f" id="FN2"><span class="notemark">†</span><a class="notebackref" href="#V29">1:29</a>
 <span class="fq">సింధూర వృక్షాలను </span><span class="ft">విగ్రహ పూజ </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
