<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 89</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA088.htm'>&lt;</a></li>
<li><a href='PSA.htm'>89</a></li>
<li><a href='PSA090.htm'>&gt;</a></li>
</ul>
<div class="main">
 
<div class='chapterlabel' id="V0"> 89</div><div class='d'>ఎజ్రా వంశం వాడైన ఏతాను దైవ ధ్యానం. </div><div class='q'> <span class="verse" id="V1">1&#160;</span>యెహోవా కృపాకార్యాలను నేను కలకాలం గానం చేస్తాను. రాబోయే తరాలకు నీ నమ్మకత్వాన్ని ప్రకటిస్తాను. </div><div class='q'> <span class="verse" id="V2">2&#160;</span>నేను అంటున్నాను, నిబంధన విశ్వసనీయత శాశ్వతంగా స్థాపించావు. నీ సత్యం పరలోకంలో శాశ్వతంగా స్థిరపరచావు. </div><div class='q'> <span class="verse" id="V3">3&#160;</span>నేను ఏర్పరచుకున్న వాడితో ఒడంబడిక చేసుకున్నాను. నా సేవకుడు దావీదుతో ప్రమాణం చేశాను. </div><div class='q'> <span class="verse" id="V4">4&#160;</span>శాశ్వతంగా ఉండేలా నీ సంతానాన్ని స్థిరపరుస్తాను, తరతరాలకు నీ సింహాసనం సుస్థిరం చేస్తాను. </div><div class='qs'>సెలా.</div> <div class='q'> <span class="verse" id="V5">5&#160;</span>యెహోవా, ఆకాశాలు నీ అద్భుతాలను ప్రస్తుతిస్తాయి, పవిత్రుల సమావేశంలో నీ విశ్వసనీయతకు స్తుతులు కలుగుతున్నాయి. </div><div class='q'> <span class="verse" id="V6">6&#160;</span>ఆకాశాల్లో యెహోవాకు సాటి ఎవడు? దైవపుత్రుల్లో యెహోవాలాంటి వాడెవడు? </div><div class='q'> <span class="verse" id="V7">7&#160;</span>పవిత్రుల సభలో ఆయన గౌరవనీయుడైన దేవుడు. తన చుట్టూ ఉన్న వారందరిలో ఆయన సంభ్రమాశ్చర్యాలుగొలిపే వాడు. </div><div class='q'> <span class="verse" id="V8">8&#160;</span>యెహోవా, సేనల ప్రభువైన దేవా, నీలాంటి బలిష్టుడెవడు? నీ విశ్వాస్యత నిన్ను ఆవరించి ఉంది. </div><div class='q'> <span class="verse" id="V9">9&#160;</span>ఉప్పొంగే సముద్రాన్ని నువ్వు అదుపులో ఉంచుతావు, అలలు ఉవ్వెత్తుగా లేస్తే నువ్వు వాటిని అణచివేస్తావు. </div><div class='q'> <span class="verse" id="V10">10&#160;</span>చచ్చిన దానితో సమానంగా నువ్వు రాహాబును<a href="#FN1" class="notemark">*<span class="popup"> రాహాబును రాక్షసి</span></a> నలిపేశావు. నీ బాహుబలంతో నీ శత్రువులను చెదరగొట్టి వేశావు. </div><div class='q'> <span class="verse" id="V11">11&#160;</span>ఆకాశాలు నీవే, భూమి కూడా నీదే. లోకాన్నీ దానిలో ఉన్నదంతా నువ్వే చేశావు. </div><div class='q'> <span class="verse" id="V12">12&#160;</span>ఉత్తర దక్షిణ దిక్కులను నువ్వే సృష్టించావు. తాబోరు హెర్మోనులు నీ నామాన్నిబట్టి ఆనందిస్తున్నాయి. </div><div class='q'> <span class="verse" id="V13">13&#160;</span>నీకు బలిష్టమైన హస్తం ఉంది. నీ హస్తం దృఢమైనది. నీ కుడిచెయ్యి ఘనమైనది. </div><div class='q'> <span class="verse" id="V14">14&#160;</span>నీతిన్యాయాలు నీ సింహాసనానికి ఆధారాలు. కృప, నమ్మకత్వం నీకు ముందుగా నడుస్తాయి. </div><div class='q'> <span class="verse" id="V15">15&#160;</span>నిన్ను ఆరాధించే వాళ్ళు ధన్యులు! యెహోవా, నీ ముఖకాంతిలో వాళ్ళు నడుస్తారు. </div><div class='q'> <span class="verse" id="V16">16&#160;</span>నీ నామాన్ని బట్టి వాళ్ళు రోజంతా ఆనందిస్తారు, నీ నీతిలో వాళ్ళు నిన్ను పొగడుతారు. </div><div class='q'> <span class="verse" id="V17">17&#160;</span>వాళ్ళ వైభవోపేతమైన బలం నువ్వే. నీ దయవల్ల మాకు విజయం కలిగింది. </div><div class='q'> <span class="verse" id="V18">18&#160;</span>మా డాలు యెహోవాది. మా రాజు ఇశ్రాయేలు పరిశుద్ధుడు. </div><div class='q'> <span class="verse" id="V19">19&#160;</span>ఒకప్పుడు నువ్వు దర్శనంలో నీ భక్తులతో మాట్లాడావు. నువ్విలా అన్నావు, నేను ఒక శూరుడికి కిరీటం పెట్టాను. ప్రజల్లోనుంచి ఎన్నుకుని అతణ్ణి హెచ్చించాను. </div><div class='q'> <span class="verse" id="V20">20&#160;</span>నా సేవకుడైన దావీదును నేను ఎన్నుకున్నాను. నా పవిత్ర తైలంతో అతన్ని అభిషేకించాను. </div><div class='q'> <span class="verse" id="V21">21&#160;</span>నా చెయ్యి అతనికి తోడుగా ఉంటుంది, నా బాహుబలం అతన్ని బలపరుస్తుంది. </div><div class='q'> <span class="verse" id="V22">22&#160;</span>ఏ శత్రువూ అతన్ని మోసగించలేడు, దుర్మార్గులు ఎవరూ అతన్ని అణచలేరు. </div><div class='q'> <span class="verse" id="V23">23&#160;</span>అతని శత్రువులను అతని ఎదుటే పడగొడతాను. అతన్ని ద్వేషించే వాళ్ళను నేను చంపేస్తాను. </div><div class='q'> <span class="verse" id="V24">24&#160;</span>నా సత్యం, నా కృప అతనికి తోడుగా ఉంటుంది. నా నామాన్నిబట్టి అతనికి విజయం వస్తుంది. </div><div class='q'> <span class="verse" id="V25">25&#160;</span>సముద్రం మీద అతని చేతినీ నదుల మీద అతని కుడిచేతినీ నేను ఉంచుతాను. </div><div class='q'> <span class="verse" id="V26">26&#160;</span>నువ్వు నా తండ్రివి, నా దేవుడివి, నా రక్షణ దుర్గం అని అతడు నన్ను పిలుస్తాడు. </div><div class='q'> <span class="verse" id="V27">27&#160;</span>నేను అతన్ని నా పెద్దకొడుకుగా చేసుకుంటాను, భూరాజులందరికంటే ఉన్నత స్థితి ఇస్తాను. </div><div class='q'> <span class="verse" id="V28">28&#160;</span>నా కృప శాశ్వతంగా అతనిపట్ల ఉండేలా చేస్తాను. నా ఒడంబడిక అతనితో ఎప్పుడూ ఉంటుంది. </div><div class='q'> <span class="verse" id="V29">29&#160;</span>అతని సంతానం శాశ్వతంగా ఉండేలా చేస్తాను ఆకాశమున్నంత వరకూ అతని సింహాసనాన్ని నేను నిలుపుతాను. </div><div class='q'> <span class="verse" id="V30">30&#160;</span>అతని సంతానం నా ధర్మశాస్త్రాన్ని విడిచిపెడితే, నా ఆజ్ఞలను అనుసరించకపోతే, </div><div class='q'> <span class="verse" id="V31">31&#160;</span>వాళ్ళు నా నియమాలను ఉల్లంఘించి నా న్యాయవిధులను పాటించకపోతే, </div><div class='q'> <span class="verse" id="V32">32&#160;</span>నేను వారి తిరుగుబాటుకు బెత్తంతో, వారి దోషానికి దెబ్బలతో శిక్షిస్తాను. </div><div class='q'> <span class="verse" id="V33">33&#160;</span>అయితే నా కృపను అతని నుంచి తీసివేయను. నామాట తప్పను. </div><div class='q'> <span class="verse" id="V34">34&#160;</span>నా ఒడంబడిక నేను రద్దు చేయను. నా పెదాల మీది మాట మార్చను. </div><div class='q'> <span class="verse" id="V35">35&#160;</span>అతని సంతానం శాశ్వతంగా ఉంటుంది అతని సింహాసనం సూర్యుడున్నంత కాలం నా ఎదుట ఉంటుంది </div><div class='q'> <span class="verse" id="V36">36&#160;</span>చంద్రుడున్నంత కాలం అది శాశ్వతంగా నిలిచి ఉంటుంది. ఆకాశంలో ఉన్న ఈ సాక్ష్యం నమ్మకంగా ఉంది. </div><div class='q'> <span class="verse" id="V37">37&#160;</span>నా పరిశుద్ధత తోడని నేను ప్రమాణం చేశాను దావీదుతో నేను అబద్ధమాడను. </div><div class='qs'>సెలా. </div> <div class='q'> <span class="verse" id="V38">38&#160;</span>అయితే నువ్వు మమ్మల్ని నిరాకరించి వదిలేశావు, నీ అభిషిక్తుని మీద నువ్వు కోపంతో ఉన్నావు. </div><div class='q'> <span class="verse" id="V39">39&#160;</span>నీ సేవకుని ఒడంబడిక విడిచిపెట్టేశావు. అతని కిరీటాన్ని నేల మీద పడేసి అపవిత్రపరచావు. </div><div class='q'> <span class="verse" id="V40">40&#160;</span>అతని గోడలన్నీ నువ్వు పగలగొట్టావు. అతని కోటలను పాడు చేశావు. </div><div class='q'> <span class="verse" id="V41">41&#160;</span>దారిన పోయేవాళ్ళంతా అతన్ని దోచుకున్నారు. తన పొరుగువాళ్లకు అతడు నిందకు ఆస్పదమయ్యాడు. </div><div class='q'> <span class="verse" id="V42">42&#160;</span>అతని విరోధుల కుడిచేతిని నువ్వు హెచ్చించావు. అతని శత్రువులందరికీ నువ్వు ఆనందం కలిగించావు. </div><div class='q'> <span class="verse" id="V43">43&#160;</span>అతని కత్తిమొన తొలగించావు యుద్దంలో అతన్ని నిలవకుండా చేశావు. </div><div class='q'> <span class="verse" id="V44">44&#160;</span>అతని వైభవానికి చరమగీతం పాడావు. అతని సింహాసనాన్ని నేలమట్టం చేశావు. </div><div class='q'> <span class="verse" id="V45">45&#160;</span>అతని యువప్రాయాన్ని కుదించావు. సిగ్గుతో అతన్ని కప్పావు. </div><div class='qs'>సెలా. </div> <div class='q'> <span class="verse" id="V46">46&#160;</span>యెహోవా, ఎంతకాలం? నువ్వు శాశ్వతంగా దాక్కుంటావా? ఎంతకాలం నీ కోపం మంటలాగా మండుతూ ఉంటుంది? </div><div class='q'> <span class="verse" id="V47">47&#160;</span>నా ఆయుష్షు ఎంత స్వల్పమో తలచుకో. పనికిరాని దేనికోసం నువ్వు మనుషులందరినీ సృష్టించావు? </div><div class='q'> <span class="verse" id="V48">48&#160;</span>చావకుండా బతికేవాడెవడు? లేక మృత్యులోకంనుంచి తన జీవాన్ని తప్పించుకోగల వాడెవడు? </div><div class='qs'>సెలా.</div> <div class='q'> <span class="verse" id="V49">49&#160;</span>ప్రభూ, నీ విశ్వసనీయతతో నువ్వు దావీదుతో ప్రమాణం చేసి మొదట చూపిన నీ కృపా కార్యాలు ఏవి? </div><div class='q'> <span class="verse" id="V50">50&#160;</span>ప్రభూ, నీ సేవకులకు వచ్చిన నిందను బలమైన రాజ్యాలన్నిటి నుంచి వచ్చిన అవమానాన్ని నా గుండెలో నేనెలా భరిస్తున్నానో తలచుకో. </div><div class='q'> <span class="verse" id="V51">51&#160;</span>యెహోవా, నీ శత్రువులు నిందలు మోపుతున్నారు, నీ అభిషిక్తుని అడుగులపై వాళ్ళు నిందలు మోపుతున్నారు. </div><div class='q'> <span class="verse" id="V52">52&#160;</span>యెహోవాకు శాశ్వతంగా స్తుతి కలుగు గాక. ఆమేన్‌, ఆమేన్‌. </div><ul class='tnav'>
<li><a href='index.htm'>కీర్తనలు</a></li>
<li><a href='PSA088.htm'>&lt;</a></li>
<li><a href='PSA.htm'>89</a></li>
<li><a href='PSA090.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V10">89:10</a>
 <span class="fq">రాహాబును </span><span class="ft">రాక్షసి</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
