<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 25</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA024.htm'>&lt;</a></li>
<li><a href='PSA.htm'>25</a></li>
<li><a href='PSA026.htm'>&gt;</a></li>
</ul>
<div class="main">
 
<div class='chapterlabel' id="V0"> 25</div><div class='d'>దావీదు కీర్తన. </div><div class='q'> <span class="verse" id="V1">1&#160;</span>యెహోవా, నీ కోసం నా ప్రాణం పైకెత్తుతున్నాను. </div><div class='q'> <span class="verse" id="V2">2&#160;</span>నా దేవా, నీలో నా నమ్మకం ఉంచాను. నన్ను సిగ్గుపడనివ్వకు. నా మీద నా శత్రువులకు జయోత్సాహం కలగనివ్వకు. </div><div class='q'> <span class="verse" id="V3">3&#160;</span>నీ కోసం నమ్మకంతో ఎదురు చూసే వాళ్ళు ఎవ్వరూ అవమానం పొందరు. అకారణంగా ద్రోహం చేసే వాళ్ళే సిగ్గు పడతారు. </div><div class='q'> <span class="verse" id="V4">4&#160;</span>యెహోవా, నీ మార్గాలు నాకు తెలియజెయ్యి. నీ త్రోవలు నాకు నేర్పించు. </div><div class='q'> <span class="verse" id="V5">5&#160;</span>నీ సత్యంలోకి నన్ను నడిపించి నాకు బోధించు, ఎందుకంటే నువ్వే నా రక్షణకర్తవైన దేవుడివి. రోజంతా నేను నీ కోసం కనిపెడతాను. </div><div class='q'> <span class="verse" id="V6">6&#160;</span>యెహోవా, నీ కరుణతో, నిబంధన నమ్మకత్వంతో నువ్వు చేసిన పనులు గుర్తు చేసుకో. ఎందుకంటే అవి ఎప్పుడూ నిలిచి ఉన్నాయి. </div><div class='q'> <span class="verse" id="V7">7&#160;</span>బాల్యంలో నేను చేసిన పాపాలు, నా తిరుగుబాటుతనం గుర్తు చేసుకోవద్దు. యెహోవా, నీ మంచితనంతో, నీ నిబంధన నమ్మకత్వంతో నన్ను గుర్తు చేసుకో. </div><div class='q'> <span class="verse" id="V8">8&#160;</span>యెహోవా మంచివాడు, ఆయన న్యాయవంతుడు. కాబట్టి పాపులకు తన మార్గం బోధిస్తాడు. </div><div class='q'> <span class="verse" id="V9">9&#160;</span>దీనులను న్యాయంగా నడిపిస్తాడు, దీనులకు తన మార్గం బోధిస్తాడు. </div><div class='q'> <span class="verse" id="V10">10&#160;</span>ఆయన చేసిన నిబంధన, ఆయన నియమించిన శాసనాలు పాటించిన వాళ్లకు యెహోవా త్రోవలన్నీ నిబంధన నమ్మకత్వంతోనూ, విశ్వసనీయతతోనూ నిర్మాణం అయ్యాయి. </div><div class='q'> <span class="verse" id="V11">11&#160;</span>యెహోవా, నీ నామాన్నిబట్టి నా పాపం క్షమించు. ఎందుకంటే అది చాలా ఘోరం. </div><div class='q'> <span class="verse" id="V12">12&#160;</span>యెహోవా పట్ల భయభక్తులు కలిగినవాడు ఎవరు? అతడు కోరుకోవలసిన మార్గం ఆయన అతనికి నిర్దేశిస్తాడు. </div><div class='q'> <span class="verse" id="V13">13&#160;</span>అతని ప్రాణం సంతోషంగా ఉంటుంది. అతని సంతానం దేశానికి వారసులవుతారు. </div><div class='q'> <span class="verse" id="V14">14&#160;</span>ఆయనపట్ల భయభక్తులు గల వారికి యెహోవా ఆలోచన తెలుస్తుంది, ఆయన తన నిబంధన వాళ్లకు తెలియజేస్తాడు. </div><div class='q'> <span class="verse" id="V15">15&#160;</span>నా కళ్ళు ఎప్పుడూ యెహోవా మీదే ఉన్నాయి, ఎందుకంటే ఆయన నా పాదాలను వలలోనుంచి విడిపిస్తాడు. </div><div class='q'> <span class="verse" id="V16">16&#160;</span>నా వైపు తిరిగి నన్ను కరుణించు, ఎందుకంటే నేను ఒంటరివాణ్ణి, బాధ పొందినవాణ్ణి. </div><div class='q'> <span class="verse" id="V17">17&#160;</span>నా హృదయవేదనలు అతి విస్తారం. అమితమైన బాధ నుంచి నన్ను బయటకు లాగు. </div><div class='q'> <span class="verse" id="V18">18&#160;</span>నా బాధ, నా కష్టం చూడు. నా పాపాలన్నీ క్షమించు. </div><div class='q'> <span class="verse" id="V19">19&#160;</span>నా శత్రువులను చూడు, వాళ్ళు చాలా మంది ఉన్నారు. క్రూరమైన ద్వేషంతో వాళ్ళు నన్ను ద్వేషిస్తున్నారు. </div><div class='q'> <span class="verse" id="V20">20&#160;</span>నా ప్రాణం కాపాడి నన్ను రక్షించు. నేను సిగ్గుపడను. ఎందుకంటే నేను నీ ఆశ్రయం కోరుతున్నాను. </div><div class='q'> <span class="verse" id="V21">21&#160;</span>నీ కోసం నేను కనిపెడుతున్నాను గనక యథార్థత, నిర్దోషత్వం నన్ను సంరక్షిస్తాయి గాక. </div><div class='q'> <span class="verse" id="V22">22&#160;</span>దేవా, తన బాధలన్నిటిలో నుంచి ఇశ్రాయేలును రక్షించు. </div><ul class='tnav'>
<li><a href='index.htm'>కీర్తనలు</a></li>
<li><a href='PSA024.htm'>&lt;</a></li>
<li><a href='PSA.htm'>25</a></li>
<li><a href='PSA026.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
