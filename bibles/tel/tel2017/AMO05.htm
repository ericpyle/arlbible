<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఆమోసు 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఆమోసు</a></li>
<li><a href='AMO04.htm'>&lt;</a></li>
<li><a href='AMO.htm'>5</a></li>
<li><a href='AMO06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>విలాప వాక్కులు, పశ్చాత్తాపానికి పిలుపు </div><div class='p'> <span class="verse" id="V1">1&#160;</span>ఇశ్రాయేలు ప్రజలారా, మిమ్మల్ని గురించి నేను దుఃఖంతో చెప్పే ఈ మాట వినండి. </div><div class='q2'> <span class="verse" id="V2">2&#160;</span>ఇశ్రాయేలు కన్య కూలిపోయింది. </div><div class='q2'>ఆమె ఇంకా ఎప్పటికీ లేవదు. </div><div class='q2'>లేపడానికి ఎవరూ లేక ఆమె తన నేల మీద పడి ఉంది. </div><div class='p'> <span class="verse" id="V3">3&#160;</span>యెహోవా ప్రభువు చెప్పేదేమిటంటే, </div><div class='q2'>“ఇశ్రాయేలు వారిలో ఒక పట్టణం నుంచి వెయ్యి మంది బయలుదేరితే వంద మంది మాత్రమే తప్పించుకుని వస్తారు. </div><div class='q2'>వంద మంది బయలుదేరితే పది మంది మాత్రమే తప్పించుకుని వస్తారు.” </div><div class='p'> <span class="verse" id="V4">4&#160;</span>ఇశ్రాయేలీయులతో యెహోవా ఇలా చెబుతున్నాడు, </div><div class='q2'>“నన్ను వెతికి జీవించండి. </div><div class='q2'> <span class="verse" id="V5">5&#160;</span>బేతేలును ఆశ్రయించవద్దు. </div><div class='q2'>గిల్గాలులో అడుగు పెట్టవద్దు. </div><div class='q2'>బెయేర్షెబాకు పోవద్దు. </div><div class='q2'>గిల్గాలు వారు తప్పకుండా బందీలవుతారు. </div><div class='q2'>బేతేలుకు ఇక దుఖమే.” </div><div class='p'> <span class="verse" id="V6">6&#160;</span>యెహోవాను ఆశ్రయించి జీవించండి. </div><div class='q2'>లేకపోతే ఆయన యోసేపు వంశం మీద నిప్పులాగా పడతాడు. </div><div class='q2'>అది దహించి వేస్తుంది. </div><div class='q2'>బేతేలులో ఎవరూ దాన్ని ఆర్పలేరు. </div><div class='q2'> <span class="verse" id="V7">7&#160;</span>వాళ్ళు న్యాయాన్ని భ్రష్టం చేసి, </div><div class='q2'>నీతిని నేలపాలు చేస్తున్నారు. </div><div class='q2'> <span class="verse" id="V8">8&#160;</span>ఆయన నక్షత్ర మండలాలను చేసిన వాడు. </div><div class='q2'>చీకటిని తెలవారేలా చేసేవాడు. </div><div class='q2'>పగటిని రాత్రి చీకటిగా మార్చేవాడు. </div><div class='q2'>సముద్రపు నీటిని మబ్బుల్లాగా చేసి </div><div class='q2'>భూమి మీద కుమ్మరిస్తాడు. </div><div class='q2'> <span class="verse" id="V9">9&#160;</span>ఆయన పేరు యెహోవా. </div><div class='q2'>బలవంతుల మీదికి ఆయన అకస్మాత్తుగా </div><div class='q2'>నాశనం రప్పిస్తే కోటలు నాశనమవుతాయి. </div><div class='p'> <span class="verse" id="V10">10&#160;</span>పట్టణ గుమ్మం దగ్గర బుద్ధి చెప్పే వారిని </div><div class='q2'>వాళ్ళు అసహ్యించుకుంటారు. </div><div class='q2'>యథార్థంగా మాట్లాడే వారిని ఏవగించుకుంటారు. </div><div class='q2'> <span class="verse" id="V11">11&#160;</span>మీరు పేదలను అణగదొక్కుతూ </div><div class='q2'>ధాన్యం ఇమ్మని వారిని బలవంతం చేస్తారు, </div><div class='q2'>కాబట్టి మీరు చెక్కిన రాళ్ళతో ఇళ్ళు కట్టుకున్నా </div><div class='q2'>వాటిలో నివసించరు. </div><div class='q2'>మీకు చక్కటి ద్రాక్ష తోటలు ఉన్నా </div><div class='q2'>ఆ ద్రాక్ష మద్యం తాగరు. </div><div class='q2'> <span class="verse" id="V12">12&#160;</span>మీ నేరాలెన్నో నాకు తెలుసు. </div><div class='q2'>మీ పాపాలు ఎంత భయంకరమైనవో నాకు తెలుసు. </div><div class='q2'>మీరు లంచాలు తీసుకుని </div><div class='q2'>తప్పుచేయని వారిని బాధిస్తారు. </div><div class='q2'>ఊరి గుమ్మం దగ్గర పేదలను పట్టించుకోరు. </div><div class='q2'> <span class="verse" id="V13">13&#160;</span>అది గడ్డుకాలం గనక </div><div class='q2'>ఎలాంటి బుద్దిమంతుడైనా అప్పుడు ఊరుకుంటాడు. </div><div class='p'> <span class="verse" id="V14">14&#160;</span>మీరు బతికేలా చెడు విడిచి మంచి వెతకండి. </div><div class='q2'>అలా చేస్తే మీరనుకున్నట్టు </div><div class='q2'>యెహోవా, సేనల అధిపతి అయిన దేవుడు </div><div class='q2'>తప్పకుండా మీతో ఉంటాడు. </div><div class='q2'> <span class="verse" id="V15">15&#160;</span>చెడును ద్వేషించి మంచిని ప్రేమించండి. </div><div class='q2'>పట్టణ గుమ్మాల్లో న్యాయాన్ని స్థిరపరచండి. </div><div class='q2'>ఒకవేళ యెహోవా, సేనల అధిపతి అయిన దేవుడు </div><div class='q2'>యోసేపు వంశంలో మిగిలిన వారిని కనికరిస్తాడేమో. </div><div class='p'> <span class="verse" id="V16">16&#160;</span>అందుచేత యెహోవా ప్రభువు, </div><div class='q2'>సేనల అధిపతి అయిన దేవుడు చెప్పేదేమిటంటే, </div><div class='q2'>“ప్రతి రాజమార్గంలో ఏడుపు ఉంటుంది. </div><div class='q2'>ప్రతి నడివీధిలో ప్రజలు చేరి ‘అయ్యో! అయ్యో’ అంటారు. </div><div class='q2'>ఏడవడానికి, వాళ్ళు రైతులను పిలుస్తారు. </div><div class='q2'>దుఖపడే నేర్పు గలవారిని ఏడవడానికి పిలిపిస్తారు. </div><div class='q2'> <span class="verse" id="V17">17&#160;</span>ద్రాక్షతోటలన్నిటిలో ఏడుపు తీవ్రంగా ఉంటుంది. </div><div class='q2'>ఎందుకంటే నేను మీ మధ్యగా వెళతాను.” </div><div class='s'>యెహోవా తీర్పు దినం </div><div class='p'> <span class="verse" id="V18">18&#160;</span>యెహోవా తీర్పు దినం రావాలని ఆశించే మీకు </div><div class='q2'>ఎంతో బాధ. యెహోవా తీర్పు దినం కోసం ఎందుకు ఆశిస్తారు? </div><div class='q2'>అది వెలుగుగా ఉండదు, చీకటిగా ఉంటుంది. </div><div class='q2'> <span class="verse" id="V19">19&#160;</span>ఒకడు సింహం నుంచి తప్పించుకుంటే </div><div class='q2'>ఎలుగుబంటి ఎదురు పడినట్టు, </div><div class='q2'>లేకపోతే ఒకడు ఇంట్లోకి పోయి, గోడ మీద చెయ్యివేస్తే </div><div class='q2'>పాము అతన్ని కాటేసినట్టు ఆ రోజు ఉంటుంది. </div><div class='q2'> <span class="verse" id="V20">20&#160;</span>యెహోవా దినం వెలుగుగా కాక అంధకారంగా ఉండదా? </div><div class='q2'>కాంతితో కాక చీకటిగా ఉండదా? </div><div class='p'> <span class="verse" id="V21">21&#160;</span>మీ పండగ రోజులు నాకు అసహ్యం. అవి నాకు గిట్టవు. </div><div class='q2'>మీ ప్రత్యేక సభలంటే నాకేమీ ఇష్టం లేదు. </div><div class='q2'> <span class="verse" id="V22">22&#160;</span>నాకు దహనబలులనూ నైవేద్యాలనూ మీరర్పించినా </div><div class='q2'>నేను వాటిని అంగీకరించను. </div><div class='q2'>సమాధాన బలులుగా మీరర్పించే కొవ్విన పశువులను నేను చూడను. </div><div class='p'> <span class="verse" id="V23">23&#160;</span>మీ పాటల ధ్వని నా దగ్గర నుంచి తీసేయండి. </div><div class='q2'>మీ తీగ వాయిద్యాల సంగీతం నేను వినను. </div><div class='q2'> <span class="verse" id="V24">24&#160;</span>నీళ్లలా న్యాయాన్ని పారనివ్వండి. </div><div class='q2'>నీతిని ఎప్పుడూ ప్రవహించేలా చేయండి. </div><div class='p'> <span class="verse" id="V25">25&#160;</span>ఇశ్రాయేలీయులారా, అరణ్యంలో నలభై ఏళ్ళు </div><div class='q2'>మీరు బలులనూ నైవేద్యాలనూ నాకు తెచ్చారా? </div><div class='q2'> <span class="verse" id="V26">26&#160;</span>మీరు మీకోసం కైవాను అనే నక్షత్ర దేవుడి విగ్రహాలను చేసుకున్నారు. </div><div class='q2'>సిక్కూతు అనే దేవుడి విగ్రహాన్ని రాజుగా మీరు మోసుకొచ్చారు. </div><div class='p'> <span class="verse" id="V27">27&#160;</span>కాబట్టి నేను దమస్కు పట్టణం అవతలికి </div><div class='q2'>మిమ్మల్ని బందీలుగా తీసుకుపోతాను, </div><div class='q2'>అని యెహోవా చెబుతున్నాడు. </div><div class='q2'>ఆయన పేరు సేనల అధిపతి అయిన దేవుడు. </div><ul class='tnav'>
<li><a href='index.htm'>ఆమోసు</a></li>
<li><a href='AMO04.htm'>&lt;</a></li>
<li><a href='AMO.htm'>5</a></li>
<li><a href='AMO06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
