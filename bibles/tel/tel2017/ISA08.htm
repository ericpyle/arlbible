<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 8</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA07.htm'>&lt;</a></li>
<li><a href='ISA.htm'>8</a></li>
<li><a href='ISA09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>యూదాను శిక్షించడానికి దేవుడు అష్షూరు రాజ్యాన్ని ఉపయోగించడం </div><div class='q'> <span class="verse" id="V1">1&#160;</span>యెహోవా “నీవు పెద్ద పలక తీసుకుని ‘మహేర్ షాలాల్‌ హాష్‌ బజ్‌<a href="#FN1" class="notemark">*<span class="popup"> మహేర్ షాలాల్‌ హాష్‌ బజ్‌ త్వరితముగా దోపుడగును</span></a>’ అనే మాటలు దాని మీద రాయి. </div><div class='q'> <span class="verse" id="V2">2&#160;</span>నా నిమిత్తం నమ్మకమైన సాక్ష్యం పలకడానికి యాజకుడైన ఊరియా, యెబెరెక్యా కుమారుడు జెకర్యాలను పిలుస్తాను” అని నాతో చెప్పాడు. </div><div class='p'> <span class="verse" id="V3">3&#160;</span>అప్పుడు నేను స్త్రీ ప్రవక్త దగ్గరికి పోయాను. ఆమె గర్భవతి అయి కొడుకును కన్నది. యెహోవా “వాడికి ‘మహేర్ షాలాల్‌ హాష్‌ బజ్‌’ అనే పేరు పెట్టు. </div><div class='q'> <span class="verse" id="V4">4&#160;</span>ఈ పిల్లవాడు నాన్నా, అమ్మా అనగలిగే ముందే అష్షూరు రాజు, అతని మనుషులు దమస్కు ఐశ్వర్యాన్నీ షోమ్రోను దోపుడు సొమ్మునూ ఎత్తుకు పోతారు” అన్నాడు. </div><div class='q'> <span class="verse" id="V5">5&#160;</span>యెహోవా ఇంకా నాతో ఇలా సెలవిచ్చాడు. </div><div class='q'> <span class="verse" id="V6">6&#160;</span>“ఈ ప్రజలు మెల్లగా పారే షిలోహు నీళ్లు వద్దని, రెజీనును బట్టి, రెమల్యా కుమారుణ్ణి బట్టి సంతోషిస్తున్నారు.” </div><div class='q'> <span class="verse" id="V7">7&#160;</span>కాబట్టి ప్రభువు బలమైన యూఫ్రటీసు నది వరద జలాలను, అంటే అష్షూరు రాజును అతని సైన్యమంతటిని వారి మీదికి రప్పిస్తాడు. </div><div class='q'>అవి దాని కాలవలన్నిటి పైగా పొంగి తీరాలన్నిటి మీదా పొర్లి పారుతాయి. </div><div class='q'> <span class="verse" id="V8">8&#160;</span>అవి యూదా దేశంలోకి వచ్చి వరద పొంగులా ప్రవహిస్తాయి. అవి మెడలోతు అవుతాయి. </div><div class='q'>ఇమ్మానుయేలూ, దాని రెక్కలు నీ దేశమంతా కప్పేస్తాయి. </div><div class='q'> <span class="verse" id="V9">9&#160;</span>ప్రజలారా, మీరు ముక్కలు చెక్కలై పోతారు. </div><div class='q'>దూరదేశాల్లారా, మీరందరూ వినండి. మీరు యుద్ధానికి సన్నద్ధులు కండి, ముక్కలు చెక్కలైపొండి. యుద్ధానికి సన్నద్ధులు కండి, ముక్కలు చెక్కలై పొండి. </div><div class='q'> <span class="verse" id="V10">10&#160;</span>పథకం వేసుకోండి గానీ దాన్ని అమల్లో పెట్టలేరు. ఆజ్ఞ ఇవ్వండి గానీ ఎవరూ దాన్ని పాటించరు. ఎందుకంటే దేవుడు మాతో ఉన్నాడు. </div><div class='s'>దేవునికి భయపడు </div><div class='q'> <span class="verse" id="V11">11&#160;</span>తన బలిష్ఠమైన చేతిని నాపై ఉంచి ఈ ప్రజల దారిలో నడవకూడదని యెహోవా ఖండితంగా నాతో చెప్పాడు. </div><div class='q'> <span class="verse" id="V12">12&#160;</span>ఈ ప్రజలు కుట్ర అని చెప్పేదంతా కుట్ర అనుకోకండి. </div><div class='q'>వారు భయపడే దానికి భయపడకండి. హడలి పోకండి. </div><div class='q'> <span class="verse" id="V13">13&#160;</span>సేనల ప్రభువైన యెహోవాయే పరిశుద్ధుడని ఎంచాలి. </div><div class='q'>మీరు భయపడవలసిన వాడు, భీతి చెందవలసిన వాడు ఆయనే. </div><div class='q'> <span class="verse" id="V14">14&#160;</span>అప్పుడాయన మీకు పరిశుద్ధ స్థలంగా ఉంటాడు. అయితే ఆయన ఇశ్రాయేలు రెండు కుటుంబాలకు తొట్రుపడజేసే రాయిగా తూలి పడేసే బండగా ఉంటాడు. </div><div class='q'>యెరూషలేము నివాసులకు బోనుగా చిక్కుకునే వలగా ఉంటాడు. </div><div class='q'> <span class="verse" id="V15">15&#160;</span>చాలా మంది వాటికి తగిలి తొట్రుపడి కాళ్లు చేతులు విరిగి వలలో చిక్కి పట్టుబడతారు. </div><div class='q'> <span class="verse" id="V16">16&#160;</span>ఈ సాక్ష్య వాక్యాన్ని కట్టు. ఈ అధికారిక వార్తను సీలు వేసి నా శిష్యులకు అప్పగించు. </div><div class='q'> <span class="verse" id="V17">17&#160;</span>యాకోబు వంశానికి తన ముఖం దాచుకున్న యెహోవా కోసం నేను ఎదురు చూస్తాను. </div><div class='q'>ఆయన కోసం నేను ఎదురు చూస్తాను. </div><div class='q'> <span class="verse" id="V18">18&#160;</span>ఇదిగో, నేను, యెహోవా నాకిచ్చిన పిల్లలు. </div><div class='q'>సీయోను కొండ మీద నివసించే సేనల ప్రభువు యెహోవా మూలంగా సూచనలుగా, మహత్కార్యాలుగా ఇశ్రాయేలీయుల మధ్య ఉన్నాము. </div><div class='q'> <span class="verse" id="V19">19&#160;</span>వారు మాతో “శకునాలు చెప్పే వారి దగ్గరికి, గొణుగుతూ గుసగుసలాడుతూ ఉండే మంత్రగాళ్ళ దగ్గరికి వెళ్లి విచారణ చెయ్యండి” అని చెబుతారు. కానీ ప్రజలు విచారించవలసింది తమ దేవుడి దగ్గరనే గదా? </div><div class='q'>బతికి ఉన్న వారి కోసం చచ్చిన వారి దగ్గరికి వెళ్లడం ఏమిటి? </div><div class='q'> <span class="verse" id="V20">20&#160;</span>ధర్మశాస్త్రం పైనా సాక్ష్యం పైనా దృష్టి నిలపండి. </div><div class='q'>వారు ఇలా చెప్పక పోతే అందుకు కారణం వారికి సూర్యోదయం కలగలేదు. </div><div class='q'> <span class="verse" id="V21">21&#160;</span>అలాటి వారు ఇబ్బంది పడుతూ ఆకలితో దేశమంతా తిరుగులాడుతారు. </div><div class='q'>ఆకలేసి కోపపడతారు. తమ ముఖాలు ఆకాశం వైపుకు ఎత్తి తమ రాజును, తమ దేవుణ్ణి దూషిస్తారు. </div><div class='q'> <span class="verse" id="V22">22&#160;</span>భూమి వైపు తేరి చూసి, దురవస్థ, అంధకారం, భరించరాని వేదన అనుభవిస్తారు. ఇతరులు వారిని వారు గాఢాంధకార దేశంలోకి తోలివేస్తారు. </div><ul class='tnav'>
<li><a href='index.htm'>యెషయా</a></li>
<li><a href='ISA07.htm'>&lt;</a></li>
<li><a href='ISA.htm'>8</a></li>
<li><a href='ISA09.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">8:1</a>
 <span class="fq">మహేర్ షాలాల్‌ హాష్‌ బజ్‌ </span><span class="ft">త్వరితముగా దోపుడగును</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
