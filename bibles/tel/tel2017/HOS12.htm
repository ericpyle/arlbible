<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 12</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS11.htm'>&lt;</a></li>
<li><a href='HOS.htm'>12</a></li>
<li><a href='HOS13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='p'> <span class="verse" id="V1">1&#160;</span>ఎఫ్రాయిము గాలిని మేస్తున్నాడు. </div><div class='p'>తూర్పు గాలి వెంట పరిగెడుతున్నాడు. </div><div class='p'>మానక అబద్ధమాడుతూ బలాత్కారం చేస్తున్నాడు. </div><div class='p'>ప్రజలు అష్షూరీయులతో సంధి చేస్తారు. </div><div class='p'>ఐగుప్తునకు ఒలీవనూనె పంపిస్తారు. </div><div class='p'> <span class="verse" id="V2">2&#160;</span>యూదావారి మీద యెహోవా వ్యాజ్యం వేశాడు. </div><div class='p'>యాకోబు సంతతి వారు చేసిన దాన్ని బట్టి ఆయన వారిని శిక్షిస్తాడు. </div><div class='p'>వారి క్రియలను బట్టి వారికి ప్రతీకారం చేస్తాడు. </div><div class='p'> <span class="verse" id="V3">3&#160;</span>తల్లి గర్భంలో యాకోబు తన సోదరుని మడిమెను పట్టుకున్నాడు. </div><div class='p'>మగసిరి కలవాడై అతడు దేవునితో పోరాడాడు<a href="#FN1" class="notemark">*<span class="popup"> అది. 25:26 </span></a>. </div><div class='p'> <span class="verse" id="V4">4&#160;</span>అతడు దూతతో పోరాడి గెలిచాడు. </div><div class='p'>అతడు కన్నీటితో అతని అనుగ్రహానికై బతిమాలాడు. </div><div class='p'>బేతేలులో అతడు దేవుణ్ణి కలుసుకున్నాడు. </div><div class='p'>అక్కడ ఆయన అతనితో మాట్లాడాడు<a href="#FN2" class="notemark">†<span class="popup"> అది. 32:22-28 </span></a>. </div><div class='p'> <span class="verse" id="V5">5&#160;</span>ఈయన యెహోవా, సేనల ప్రభువు. “యెహోవా” అని ఆయన్ను పిలవాలి. </div><div class='p'> <span class="verse" id="V6">6&#160;</span>కాబట్టి నీవు నీ దేవుని వైపు తిరగాలి. </div><div class='p'>నిబంధన నమ్మకత్వాన్ని, న్యాయాన్ని అనుసరించు. </div><div class='p'>నీ దేవుని కోసం ఎడతెగక కనిపెట్టు. </div><div class='p'> <span class="verse" id="V7">7&#160;</span>కనానీయ వర్తకులు అన్యాయపు త్రాసును వాడుతారు. </div><div class='p'>దగా చెయ్యడమే వారికి ఇష్టం. </div><div class='p'> <span class="verse" id="V8">8&#160;</span>“నేను ధనవంతుడినయ్యాను, నాకు చాలా ఆస్తి దొరికింది. </div><div class='p'>నేను సంపాదించుకున్న దానిలో దేనిని బట్టీ శిక్షకు తగిన పాపం నాలో ఉన్నట్టు ఎవరూ చూపలేరు” అని ఎఫ్రాయిము అనుకుంటున్నాడు. </div><div class='p'> <span class="verse" id="V9">9&#160;</span>“అయితే ఐగుప్తుదేశంలో నుండి మీరు వచ్చినది మొదలు యెహోవానైన నేనే మీకు దేవుణ్ణి. </div><div class='p'>నియామక దినాల్లో మీరు డేరాల్లో కాపురమున్నట్టు నేను మళ్లీ మిమ్మల్ని డేరాల్లో నివసింపజేస్తాను. </div><div class='p'> <span class="verse" id="V10">10&#160;</span>ప్రవక్తలతో నేను మాటలాడాను. </div><div class='p'>విస్తారమైన దర్శనాలు నేనిచ్చాను. </div><div class='p'>ఉపమానరీతిగా అనేకసార్లు ప్రవక్తల ద్వారా మాట్లాడాను. </div><div class='p'> <span class="verse" id="V11">11&#160;</span>గిలాదులో దుర్మార్గం ఉన్నట్టయితే, </div><div class='p'>అక్కడి ప్రజలు పనికిమాలిన వారు. </div><div class='p'>గిల్గాలులో ప్రజలు ఎడ్లను బలులుగా అర్పిస్తారు. </div><div class='p'>వారి బలిపీఠాలు దున్నిన చేని చాళ్ళపై ఉన్న రాళ్లకుప్పల్లాగా ఉన్నాయి. </div><div class='p'> <span class="verse" id="V12">12&#160;</span>యాకోబు తప్పించుకుని సిరియా దేశంలోకి వెళ్లిపోయాడు. </div><div class='p'>భార్య కావాలని ఇశ్రాయేలు కొలువు చేశాడు. </div><div class='p'>భార్య కావాలని అతడు గొర్రెలు కాచాడు. </div><div class='p'> <span class="verse" id="V13">13&#160;</span>ఒక ప్రవక్త ద్వారా యెహోవా ఇశ్రాయేలీయులను ఐగుప్తు దేశంలో నుండి రప్పించాడు. </div><div class='p'>ప్రవక్త ద్వారా వారిని కాపాడాడు. </div><div class='p'> <span class="verse" id="V14">14&#160;</span>ఎఫ్రాయిము యెహోవాకు ఘోరమైన కోపం పుట్టించాడు. </div><div class='p'>కాబట్టి అతని యజమాని అతని మీద రక్తాపరాధం మోపుతాడు. </div><div class='p'>అతని సిగ్గులేని పనులను బట్టి అతన్ని అవమానపరుస్తాను.” </div><ul class='tnav'>
<li><a href='index.htm'>హోషేయ</a></li>
<li><a href='HOS11.htm'>&lt;</a></li>
<li><a href='HOS.htm'>12</a></li>
<li><a href='HOS13.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V3">12:3</a>
 <span class="ft">అది. 25:26 </span></p>
<p class="f" id="FN2"><span class="notemark">†</span><a class="notebackref" href="#V4">12:4</a>
 <span class="ft">అది. 32:22-28 </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
