<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఆమోసు 6</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఆమోసు</a></li>
<li><a href='AMO05.htm'>&lt;</a></li>
<li><a href='AMO.htm'>6</a></li>
<li><a href='AMO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>చెర తప్పనిసరి </div><div class='p'> <span class="verse" id="V1">1&#160;</span>సీయోనులో హాయిగా సుఖపడే వారికి బాధ తప్పదు. </div><div class='q2'>సమరయ కొండల మీద దర్జాగా బతికే వారికి బాధ తప్పదు. </div><div class='q2'>ఇశ్రాయేలు వారికి సలహాదారులుగా ఉన్న గొప్ప రాజ్యాల్లోని ముఖ్య పెద్దలకు బాధ తప్పదు. </div><div class='q2'> <span class="verse" id="V2">2&#160;</span>మీ నాయకులు ఇలా చెబుతున్నారు, కల్నేకు వెళ్లి చూడండి. </div><div class='q2'>అక్కడ నుంచి హమాతు అనే గొప్ప పట్టణానికి వెళ్ళండి. </div><div class='q2'>ఆ తరువాత ఫిలిష్తీయుల పట్టణం గాతు వెళ్ళండి. </div><div class='q2'>అవి మీ రెండు రాజ్యాలకంటే గొప్పవి కావా? </div><div class='q2'>వాటి సరిహద్దులు మీ సరిహద్దులకంటే విశాలమైనవి కావా? </div><div class='p'> <span class="verse" id="V3">3&#160;</span>విపత్తు రోజు దూరంగా ఉందనుకుని </div><div class='q2'>దౌర్జన్య పాలన త్వరగా రప్పించిన వారవుతున్నారు. </div><div class='q2'> <span class="verse" id="V4">4&#160;</span>వాళ్ళు దంతపు మంచాల మీద పడుకుని, </div><div class='q2'>పరుపుల మీద ఆనుకుని కూర్చుంటారు. </div><div class='q2'>మందలోని గొర్రె పిల్లలను, సాలలో కొవ్విన దూడలను కోసుకుని తింటారు. </div><div class='p'> <span class="verse" id="V5">5&#160;</span>తీగ వాయిద్యాల సంగీతంతో పిచ్చిపాటలు పాడుతూ </div><div class='q2'>దావీదులాగా వాయిద్యాలను మరింత మెరుగ్గా వాయిస్తారు. </div><div class='q2'> <span class="verse" id="V6">6&#160;</span>ద్రాక్షారసంతో పాత్రలు నింపి తాగుతారు. </div><div class='q2'>పరిమళ తైలాలు పూసుకుంటారు కానీ </div><div class='q2'>యోసేపు వంశం వారికి వచ్చే నాశనానికి విచారించరు. </div><div class='q2'> <span class="verse" id="V7">7&#160;</span>కాబట్టి బందీలుగా వెళ్లే వారిలో వీళ్ళే మొదట వెళతారు. </div><div class='q2'>సుఖభోగాలతో జరుపుకునే విందు వినోదాలు ఇక ఉండవు. </div><div class='s'>ఇశ్రాయేలు గర్వం అణచివేత </div><div class='q2'> <span class="verse" id="V8">8&#160;</span>“యాకోబు వంశీకుల గర్వం నాకు అసహ్యం. </div><div class='q2'>వారి రాజ భవనాలంటే నాకు ద్వేషం. </div><div class='q2'>కాబట్టి వారి పట్టణాన్ని దానిలో ఉన్నదంతా ఇతరుల వశం చేస్తాను. </div><div class='q2'>నేను, ప్రభువైన యెహోవాను. </div><div class='q2'>నా తోడని ప్రమాణం చేశాను.” </div><div class='q2'>సేనల దేవుడు, యెహోవా ప్రభువు వెల్లడించేది ఇదే. </div><div class='p'> <span class="verse" id="V9">9&#160;</span>ఒక్క కుటుంబంలో పదిమంది మిగిలి ఉన్నా వాళ్ళంతా చస్తారు.  <span class="verse" id="V10">10&#160;</span>వాళ్ళ శవాలను ఇంట్లో నుంచి తీసుకు పోడానికి ఒక బంధువు వాటిని దహనం చేసే వాడితోపాటు వచ్చి, ఇంట్లో ఉన్న వాడితో “నీతోపాటు ఇంకా ఎవరైనా ఉన్నారా?” అని అడిగితే ఆ వ్యక్తి “లేడు” అంటాడు. “మాట్లాడకు. మనం యెహోవా పేరు ఎత్తకూడదు” అంటాడు. </div><div class='p'> <span class="verse" id="V11">11&#160;</span>ఎందుకంటే గొప్ప కుటుంబాలు, </div><div class='q2'>చిన్న కుటుంబాలు చిన్నాభిన్నం అవుతాయి, అని </div><div class='q2'>మీకు యెహోవా ఆజ్ఞ ఇస్తాడు. </div><div class='p'> <span class="verse" id="V12">12&#160;</span>గుర్రాలు బండల మీద పరుగెత్తుతాయా? </div><div class='q2'>అలాంటి చోట ఎవరైనా ఎద్దులతో దున్నుతారా? </div><div class='q2'>అయితే మీరు న్యాయాన్ని విషతుల్యం చేశారు. </div><div class='q2'> <span class="verse" id="V13">13&#160;</span>లొదెబారు<a href="#FN1" class="notemark">*<span class="popup"> లొదెబారు ఏమిలేదు</span></a> పట్ల ఆనందించే మీరు, </div><div class='q2'>“మా సొంత బలంతో కర్నాయిం<a href="#FN2" class="notemark">†<span class="popup"> కర్నాయిం కొమ్ములు; కొమ్ము బలం సూచిస్తుంది</span></a>ను వశం చేసుకోలేదా?” అంటారు. </div><div class='p'> <span class="verse" id="V14">14&#160;</span>అయితే సేనల దేవుడు, యెహోవా ప్రభువు చెప్పేది ఇదే, </div><div class='q2'>“ఇశ్రాయేలీయులారా, నేను మీ మీదికి ఒక రాజ్యాన్ని రప్పిస్తాను. </div><div class='q2'>వాళ్ళు లెబో హమాతు ప్రదేశం మొదలు అరాబా వాగు వరకూ </div><div class='q2'>మిమ్మల్ని బాధిస్తారు.” </div><ul class='tnav'>
<li><a href='index.htm'>ఆమోసు</a></li>
<li><a href='AMO05.htm'>&lt;</a></li>
<li><a href='AMO.htm'>6</a></li>
<li><a href='AMO07.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V13">6:13</a>
 <span class="fq">లొదెబారు </span><span class="ft">ఏమిలేదు</span></p>
<p class="f" id="FN2"><span class="notemark">†</span><a class="notebackref" href="#V13">6:13</a>
 <span class="fq">కర్నాయిం </span><span class="ft">కొమ్ములు; కొమ్ము బలం సూచిస్తుంది</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
