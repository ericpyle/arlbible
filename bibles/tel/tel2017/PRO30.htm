<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 సామెతలు 30</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>సామెతలు</a></li>
<li><a href='PRO29.htm'>&lt;</a></li>
<li><a href='PRO.htm'>30</a></li>
<li><a href='PRO31.htm'>&gt;</a></li>
</ul>
<div class="main">
 
<div class='chapterlabel' id="V0"> 30</div><div class='s'>ఆగూరు అభిప్రాయాలు </div><div class='p'> <span class="verse" id="V1">1&#160;</span>ఇది దేవోక్తి. అంటే యాకె కుమారుడు ఆగూరు పలికిన మాటలు. </div><div class='p'>అతడు ఈతీయేలుకు<a href="#FN1" class="notemark">*<span class="popup"> ఈతీయేలుకు ఓ దేవుడా నేను అల్లసిపోయాను</span></a>, ఉక్కాలుకు<a href="#FN2" class="notemark">†<span class="popup"> ఉక్కాలుకు ఓ దేవుడా నేను బాగా అల్లసిపోయాను </span></a> చెప్పిన మాట. </div><div class='p'> <span class="verse" id="V2">2&#160;</span>నిశ్చయంగా మనుషుల్లో నావంటి పశుప్రాయుడు లేడు. మనుషులకు ఉండవలసిన ఇంగితం నాకు లేదు. </div><div class='p'> <span class="verse" id="V3">3&#160;</span>నేను జ్ఞానాన్ని అభ్యసించలేదు. పరిశుద్ధ దేవుని గూర్చిన జ్ఞానం పొందలేదు. </div><div class='p'> <span class="verse" id="V4">4&#160;</span>ఆకాశానికెక్కి దిగివచ్చిన వాడెవడు? </div><div class='p'>తన పిడికిళ్లతో గాలిని పట్టుకున్నవాడెవడు? </div><div class='p'>బట్టలో నీళ్లు మూటకట్టినవాడెవడు? </div><div class='p'>భూమి దిక్కులన్నిటిని స్థాపించిన వాడెవడు? </div><div class='p'>ఆయన పేరుగానీ ఆయన కుమారుడి పేరుగానీ నీకు తెలుసా? </div><div class='p'> <span class="verse" id="V5">5&#160;</span>దేవుని మాటలన్నీ పవిత్రమైనవే. ఆయన్ని ఆశ్రయించే వారికి ఆయన డాలు. </div><div class='p'> <span class="verse" id="V6">6&#160;</span>ఆయన మాటలతో ఏమీ చేర్చవద్దు. ఆయన నిన్ను గద్దిస్తాడేమో. అప్పుడు నీవు అబద్ధికుడివౌతావు. </div><div class='p'> <span class="verse" id="V7">7&#160;</span>దేవా, నేను నీతో రెండు మనవులు చేసుకుంటున్నాను. నేను చనిపోకముందు వాటిని నాకు అనుగ్రహించు. </div><div class='p'> <span class="verse" id="V8">8&#160;</span>వ్యర్థమైన వాటిని ఆబద్ధాలను నాకు దూరం చెయ్యి. పేదరికాన్నిగానీ ఐశ్వర్యాన్ని గానీ నాకు ఇవ్వొద్దు. చాలినంత అన్నం మాత్రం పెట్టు. </div><div class='p'> <span class="verse" id="V9">9&#160;</span>ఎక్కువైతే నేను కడుపు నిండి నిన్ను తిరస్కరించి “యెహోవా ఎవరు?” అంటానేమో. లేదా పేదరికం వల్ల దొంగతనం చేసి నా దేవుని నామాన్ని తెగనాడతానేమో. </div><div class='p'> <span class="verse" id="V10">10&#160;</span>దాసుని గూర్చి వాడి యజమానితో కొండేలు చెప్పకు. వాడు నిన్ను తిట్టుకుంటాడు. ఒకవేళ నీవు శిక్షార్హుడి వౌతావు. </div><div class='p'> <span class="verse" id="V11">11&#160;</span>తమ తండ్రిని శాపనార్థాలు పెడుతూ, తల్లిపట్ల వాత్సల్యత చూపని తరం ఉంది. </div><div class='p'> <span class="verse" id="V12">12&#160;</span>తమ దృష్టికి తాము శుద్ధులై తమ మాలిన్యం శుభ్రం కానీ తరం ఉంది. </div><div class='p'> <span class="verse" id="V13">13&#160;</span>కళ్ళు నెత్తికి వచ్చినవారి తరం ఉంది. వారి కనురెప్పలు ఎంత పైకి వెళ్లి పోయాయో గదా! </div><div class='p'> <span class="verse" id="V14">14&#160;</span>దేశంలో ఉండకుండాా దరిద్రులను మింగేస్తూ మనుషుల్లో ఉండకుండాా పేదలను నశింపజేయడానికి కత్తుల్లాటి పళ్లు, పదునైన దవడ పళ్లు ఉన్న వారి తరం ఉంది. </div><div class='p'> <span class="verse" id="V15">15&#160;</span>జలగకు ఇవ్వు, ఇవ్వు అనే పేరున్న కూతురులిద్దరు ఉన్నారు. తృప్తిలేనివి మూడు ఉన్నాయి. చాలు అని పలకనివి నాలుగు ఉన్నాయి. </div><div class='p'> <span class="verse" id="V16">16&#160;</span>పాతాళం, గొడ్రాలి గర్భం, నీరు చాలు అనని భూమి, చాలు అనని అగ్ని. </div><div class='p'> <span class="verse" id="V17">17&#160;</span>తండ్రిని దూషిస్తూ తల్లి మాట వినని వాడి కళ్ళు లోయ కాకులు పీక్కుతింటాయి. పక్షిరాజు పిల్లలు వాటిని తింటాయి. </div><div class='p'> <span class="verse" id="V18">18&#160;</span>నా బుద్ధికి మించినవి మూడు ఉన్నాయి. నేను గ్రహించలేనివి నాలుగు ఉన్నాయి. </div><div class='p'> <span class="verse" id="V19">19&#160;</span>అవి, అంతరిక్షంలో గరుడ పక్షి జాడ, బండమీద పాము జాడ, నడిసముద్రంలో ఓడ వెళ్ళే జాడ, కన్యతో మగవాడి జాడ. </div><div class='p'> <span class="verse" id="V20">20&#160;</span>వ్యభిచారిణి మార్గం కూడా అలాటిదే. ఆమె తిని నోరు తుడుచుకుని నాకేం తెలియదంటుంది. </div><div class='p'> <span class="verse" id="V21">21&#160;</span>భూమిని వణకించేవి మూడు ఉన్నాయి, అది మోయ లేనివి నాలుగు ఉన్నాయి. </div><div class='p'> <span class="verse" id="V22">22&#160;</span>అవి గద్దెనెక్కిన సేవకుడు, కడుపు నిండా అన్నం ఉన్న మూర్ఖుడు,  <span class="verse" id="V23">23&#160;</span>పెళ్లి చేసుకున్న గయ్యాళి గంప, యజమానురాలికి హక్కు దారైన దాసి. </div><div class='p'> <span class="verse" id="V24">24&#160;</span>భూమి మీద చిన్నవి నాలుగు ఉన్నాయి అయినా అవి ఎంతో జ్ఞానం గలవి. </div><div class='p'> <span class="verse" id="V25">25&#160;</span>చీమలు బలం లేని జీవులు. అయినా అవి వేసవిలో తమ ఆహారం సిద్ధపరచుకుంటాయి. </div><div class='p'> <span class="verse" id="V26">26&#160;</span>చిన్న కుందేళ్లు బలం లేని జీవులు అయినా అవి బండ సందుల్లో నివాసాలు కల్పించుకుంటాయి. </div><div class='p'> <span class="verse" id="V27">27&#160;</span>మిడతలకు రాజు లేడు అయినా అవన్నీ బారులు తీరి సాగిపోతాయి. </div><div class='p'> <span class="verse" id="V28">28&#160;</span>నీవు బల్లిని చేతితో పట్టుకోగలవు. అయినా రాజ గృహాల్లో అది ఉంటుంది. </div><div class='p'> <span class="verse" id="V29">29&#160;</span>డంబంగా నడుచుకునేవి మూడు ఉన్నాయి. ఠీవిగా నడిచేవి నాలుగు ఉన్నాయి. </div><div class='p'> <span class="verse" id="V30">30&#160;</span>అవి మృగాలన్నిటిలో బలం కలిగి ఎవరికీ భయపడి వెనుదిరుగని సింహం,  <span class="verse" id="V31">31&#160;</span>బడాయిగా నడిచే కోడి పుంజు, మేకపోతు, తన సేనకు ముందు నడుస్తున్న రాజు. </div><div class='p'> <span class="verse" id="V32">32&#160;</span>నీవు బుద్ధిహీనుడవై గర్వించి ఉంటే, కీడు కలిగించే పన్నాగం పన్ని ఉంటే నీ చేత్తో నోరు మూసుకో. </div><div class='p'> <span class="verse" id="V33">33&#160;</span>పాలు చిలికితే వెన్న పుడుతుంది. ముక్కు పిండితే రక్తం కారుతుంది. కోపం రేపితే కలహం పుడుతుంది. </div><ul class='tnav'>
<li><a href='index.htm'>సామెతలు</a></li>
<li><a href='PRO29.htm'>&lt;</a></li>
<li><a href='PRO.htm'>30</a></li>
<li><a href='PRO31.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">30:1</a>
 <span class="fq">ఈతీయేలుకు </span><span class="ft">ఓ దేవుడా నేను అల్లసిపోయాను</span></p>
<p class="f" id="FN2"><span class="notemark">†</span><a class="notebackref" href="#V1">30:1</a>
 <span class="fq">ఉక్కాలుకు </span><span class="ft">ఓ దేవుడా నేను బాగా అల్లసిపోయాను </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
