<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 పేతురు రాసిన మొదటి పత్రిక 2</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>పేతురు రాసిన మొదటి పత్రిక</a></li>
<li><a href='1PE01.htm'>&lt;</a></li>
<li><a href='1PE.htm'>2</a></li>
<li><a href='1PE03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='p'> <span class="verse" id="V1">1&#160;</span>ప్రభువు దయగల వాడని మీరు రుచి చూశారు కాబట్టి  <span class="verse" id="V2">2&#160;</span>అన్ని రకాల దుష్టత్వం, మోసం, వేషధారణ, అసూయ, సమస్త దూషణ మాటలను మానండి.  <span class="verse" id="V3">3&#160;</span>కొత్తగా పుట్టిన బిడ్డల్లా, స్వచ్ఛమైన ఆత్మ సంబంధమైన పాలను ఆశించండి. దాని ద్వారా మీరు రక్షణలో ఎదుగుతారు. </div><div class='p'> <span class="verse" id="V4">4&#160;</span>మనుషులు తిరస్కరించినా, దేవుడు ఎన్నుకున్నదీ విలువైనదీ, సజీవమైన రాయి అయిన ప్రభువు దగ్గరికి రండి.  <span class="verse" id="V5">5&#160;</span>ఆధ్యాత్మిక గృహంగా కట్టడానికి వాడే సజీవమైన రాళ్ల లాగా మీరున్నారు. దాని వలన, యేసు క్రీస్తు ద్వారా దేవునికి అంగీకారమైన ఆత్మ సంబంధమైన బలులు అర్పించడానికి పరిశుద్ధ యాజకులుగా ఉండగలరు. </div><div class='p'> <span class="verse" id="V6">6&#160;</span>ఎందుకంటే లేఖనంలో ఇలా రాసి ఉంది, </div><div class='q'>“నేను సీయోనులో మూల రాయి వేస్తున్నాను. </div><div class='q'>అది విలువైనదీ ఎన్నిక అయినదీ ప్రాముఖ్యమైనదీ. </div><div class='q'>ఆయనను నమ్మేవారెవరూ సిగ్గు పడరు.” </div><div class='q'> <span class="verse" id="V7">7&#160;</span>కాబట్టి విశ్వసిస్తున్న మీకు ఇది గౌరవప్రదమైనది. అయితే విశ్వసించని వారికి, </div><div class='q'>“ఇల్లు కట్టే వారు నిరాకరించిన రాయి, మూలకు తలరాయి అయింది.” </div><div class='q'> <span class="verse" id="V8">8&#160;</span>అది “అడ్డురాయి, అడ్డుబండ” అయింది. </div><div class='m'>వారు వాక్యానికి అవిధేయులై తొట్రుపడుతున్నారు. దాని కోసమే దేవుడు వారిని నియమించాడు. </div><div class='s'>విశ్వాసికి ఉన్న ఏడు విధాల స్థితిని బట్టీ, విశ్వాసికి బదులుగా క్రీస్తు పడిన హింసలను బట్టీ విశ్వాసి జీవితం </div><div class='p'> <span class="verse" id="V9">9&#160;</span>చీకటిలో నుంచి అద్భుతమైన వెలుగులోకి మిమ్మల్ని పిలిచిన ఆయన ఉత్తమ గుణాలను మీరు ప్రకటించాలి. అందుకోసం మీరు ఎన్నికైన వంశంగా రాచరిక యాజక బృందంగా, పరిశుద్ధ జనాంగంగా, దేవుని ఆస్తి అయిన ప్రజగా ఉన్నారు. </div><div class='q'> <span class="verse" id="V10">10&#160;</span>ఒకప్పుడు మీరు ప్రజ కాదు. </div><div class='q'>కానీ ఇప్పుడు దేవుని ప్రజ. </div><div class='q'>పూర్వం మీరు కనికరానికి నోచుకోలేదు. </div><div class='q'>అయితే ఇప్పుడు కనికరం పొందారు. </div><div class='p'> <span class="verse" id="V11">11&#160;</span>ప్రియులారా, మీరీ లోకంలో పరదేశులుగా, బాటసారులుగా ఉన్నారు. కాబట్టి మీ ఆత్మకు విరోధంగా పోరాటం చేసే శరీర దురాశలు విసర్జించాలని వేడుకుంటున్నాను.  <span class="verse" id="V12">12&#160;</span>యూదేతరులు మిమ్మల్ని దుర్మార్గులని దూషిస్తూ ఉంటే, వారు మీ మంచి పనులు చూసి, దేవుడు దర్శించే రోజున ఆయనను మహిమ పరచేలా, వారి మధ్య మీ మంచి ప్రవర్తన చూపించండి. </div><div class='p'> <span class="verse" id="V13">13&#160;</span>ప్రతి మానవ అధికారానికీ ప్రభువును బట్టి లోబడి ఉండండి.  <span class="verse" id="V14">14&#160;</span>రాజు అందరికీ అధిపతి అనీ, అధికారులు దుర్మార్గులను శిక్షించడానికీ, మంచి వారిని మెచ్చుకోడానికీ ఆయన పంపిన వారనీ వారికి లోబడి ఉండండి.  <span class="verse" id="V15">15&#160;</span>ఎందుకంటే మీరు ఈ విధంగా మంచి చేస్తూ తెలివి తక్కువగా మాట్లాడే బుద్ధిహీనుల నోరు మూయించడం దేవుని చిత్తం. </div><div class='p'> <span class="verse" id="V16">16&#160;</span>స్వేచ్ఛ పొందిన వారుగా దుర్మార్గాన్ని కప్పి పెట్టడానికి మీ స్వేచ్ఛను వినియోగించక, దేవుని సేవకులుగా ఉండండి.  <span class="verse" id="V17">17&#160;</span>అందరినీ గౌరవించండి. తోటి సోదరులను ప్రేమించండి, దేవునికి భయపడండి, రాజును గౌరవించండి. </div><div class='p'> <span class="verse" id="V18">18&#160;</span>సేవకులారా, మంచివాళ్ళూ సాత్వికులయిన యజమానులకు మాత్రమే కాక వక్ర బుద్ధి గల వారికి కూడా పూర్తి మర్యాదతో లోబడి ఉండండి. </div><div class='p'> <span class="verse" id="V19">19&#160;</span>ఎవరయినా దేవుని గురించిన మనస్సాక్షిని బట్టి అన్యాయాన్ని అనుభవిస్తూ బాధ సహిస్తుంటే అది గొప్ప విషయం.  <span class="verse" id="V20">20&#160;</span>మీరు పాపం చేసి శిక్ష అనుభవిస్తూ సహిస్తుంటే అదేమి గొప్ప? మేలు చేసి బాధలకు గురి అయి సహిస్తుంటే అది దేవుని దృష్టిలో మెచ్చుకోదగినది.  <span class="verse" id="V21">21&#160;</span>దీనికోసమే దేవుడు మిమ్మల్ని పిలిచాడు. క్రీస్తు కూడా మీకోసం బాధపడి, మీరు తన అడుగు జాడల్లో నడవాలని మీకు ఆదర్శాన్ని ఉంచి వెళ్ళి పోయాడు. </div><div class='q'> <span class="verse" id="V22">22&#160;</span>ఆయన ఎలాంటి పాపం చేయలేదు. </div><div class='q'>ఆయన నోటిలో ఎలాంటి కపటమూ కనబడలేదు. </div><div class='q'> <span class="verse" id="V23">23&#160;</span>ఆయనను దూషించినా తిరిగి దూషించ లేదు. </div><div class='q'>ఆయన బాధపడినా తిరిగి బెదిరింపక, న్యాయంగా తీర్పు తీర్చే దేవునికి తనను తాను అప్పగించుకున్నాడు. </div><div class='p'> <span class="verse" id="V24">24&#160;</span>మనకు పాపాల్లో ఇక ఎలాంటి భాగమూ ఉండకుండాా నీతి కోసం బతకడానికి స్వయంగా ఆయనే తన దేహంలో మన పాపాలను మాను మీద భరించాడు. ఆయన పొందిన గాయాల వలన మీరు బాగుపడ్డారు.  <span class="verse" id="V25">25&#160;</span>మీరు తప్పిపోయిన గొర్రెల్లాగా తిరుగుతూ ఉన్నారు. అయితే ఇప్పుడు మీ కాపరి, మీ ఆత్మల సంరక్షకుని దగ్గరికి తిరిగి వచ్చారు. </div><ul class='tnav'>
<li><a href='index.htm'>పేతురు రాసిన మొదటి పత్రిక</a></li>
<li><a href='1PE01.htm'>&lt;</a></li>
<li><a href='1PE.htm'>2</a></li>
<li><a href='1PE03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
