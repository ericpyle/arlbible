<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మార్కు రాసిన సువార్త 10</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK09.htm'>&lt;</a></li>
<li><a href='MRK.htm'>10</a></li>
<li><a href='MRK11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>యేసు ఉద్దేశంలో విడాకులు </div><div class='r'><a href='MAT05.htm#V1'>మత్తయి 5:31</a>, <a href='MAT05.htm#V1'>32</a>; <a href='MAT19.htm#V1'>19:1-9</a>; <a href='LUK16.htm#V1'>లూకా 16:18</a>; <a href='1CO07.htm#V1'>1కొరింతీ 7:10-15</a> </div><div class='p'> <span class="verse" id="V1">1&#160;</span>యేసు ఆ ప్రాంతం విడిచి యూదయ ప్రాంతానికి వెళ్ళాడు. ఆ తరువాత యొర్దాను నదికి అవతల ఉన్న ప్రాంతానికి వెళ్ళాడు. మళ్ళీ ప్రజలు గుంపులు గుంపులుగా ఆయన దగ్గరికి వచ్చారు. ఎప్పటిలాగే యేసు వారికి ఉపదేశం చేశాడు. </div><div class='p'> <span class="verse" id="V2">2&#160;</span>కొందరు పరిసయ్యులు ఆయనను పరీక్షించే ఉద్దేశంతో, “ఒక పురుషుడు తన భార్యకు విడాకులు ఇవ్వడం ధర్మమేనా?” అని అడిగారు.  <span class="verse" id="V3">3&#160;</span>యేసు, <span class='wj'>“మోషే మీకు ఏమని ఆజ్ఞాపించాడు?”</span> అని అడిగాడు.  <span class="verse" id="V4">4&#160;</span>వారు, “విడాకుల పత్రం రాసిచ్చి భార్యతో తెగతెంపులు చేసుకోవడానికి మోషే అనుమతి ఇచ్చాడు” అన్నారు. </div><div class='p'> <span class="verse" id="V5">5&#160;</span>యేసు, <span class='wj'>“మీరు దేవునికి లోబడని వారు, కాబట్టి మోషే ఆ విధంగా ఆదేశించాడు.</span>  <span class="verse" id="V6">6&#160;</span> <span class='wj'>కాని, సృష్టి ఆరంభం నుండి దేవుడు వారిని స్త్రీ పురుషులుగా సృజించాడు.</span>  <span class="verse" id="V7">7&#160;</span> <span class='wj'>అందుకే పురుషుడు తన తల్లిదండ్రులను విడిచి తన భార్యతో కలిసి జీవిస్తాడు.</span>  <span class="verse" id="V8">8&#160;</span> <span class='wj'>వారిద్దరు ఐక్యమై ఒకే శరీరంగా మారిపోతారు. కాబట్టి అప్పటి నుంచి వారు ఇద్దరు కాకుండా ఒకరిలా జీవిస్తారు.</span>  <span class="verse" id="V9">9&#160;</span> <span class='wj'>కాబట్టి దేవుడు కలిపిన వారిని ఏ మనిషీ వేరు చేయకూడదు” అని వారితో చెప్పాడు.</span> </div><div class='p'> <span class="verse" id="V10">10&#160;</span>అందరూ ఇంట్లోకి వచ్చాక శిష్యులు యేసును ఈ సంగతి గురించి వివరంగా చెప్పమని కోరారు.  <span class="verse" id="V11">11&#160;</span>యేసు, <span class='wj'>“తన భార్యకు విడాకులిచ్చి మరొక స్త్రీని పెళ్ళి చేసుకున్నవాడు తన భార్యకు వ్యతిరేకంగా వ్యభిచారం చేస్తున్నట్టే.</span>  <span class="verse" id="V12">12&#160;</span> <span class='wj'>అదే విధంగా తన భర్తకు విడాకులిచ్చి మరొక పురుషుణ్ణి పెళ్ళి చేసుకున్న స్త్రీని వ్యభిచారిణిగా పరిగణించాలి”</span> అని వారితో అన్నాడు. </div><div class='s'>చిన్న పిల్లలకు క్రీస్తు దీవెన </div><div class='r'><a href='MAT19.htm#V1'>మత్తయి 19:13-15</a>; <a href='LUK18.htm#V1'>లూకా 18:15-17</a> </div><div class='p'> <span class="verse" id="V13">13&#160;</span>యేసు తమ చిన్న బిడ్డలను తాకాలని కొంతమంది వారిని తీసుకు వచ్చారు గాని, శిష్యులు వారిని అడ్డుకున్నారు.  <span class="verse" id="V14">14&#160;</span>ఇది చూసి యేసుకు చాలా బాధ కలిగింది. ఆయన శిష్యులతో, <span class='wj'>“చిన్న బిడ్డలను నా దగ్గరికి రానివ్వండి. వారిని ఆపకండి. దేవుని రాజ్యం చిన్నపిల్లల్లాంటి వారిదే.</span>  <span class="verse" id="V15">15&#160;</span> <span class='wj'>మీతో కచ్చితంగా చెప్పేదేమంటే, చిన్న పిల్లల్లాగా దేవుని రాజ్యాన్ని స్వీకరించని వారు అందులో ఎన్నడూ ప్రవేశించరు”</span> అన్నాడు.  <span class="verse" id="V16">16&#160;</span>ఆయన ఆ చిన్నపిల్లలను దగ్గరికి పిలిచి వారిపై చేతులుంచి వారిని దీవించాడు. </div><div class='s'>ధనికుడైన యువ అధికారి </div><div class='r'><a href='MAT19.htm#V1'>మత్తయి 19:16-30</a>; <a href='LUK18.htm#V1'>లూకా 18:18-30</a>; <a href='LUK10.htm#V1'>10:25</a> </div><div class='p'> <span class="verse" id="V17">17&#160;</span>ఆయన బయలుదేరుతుండగా ఒక వ్యక్తి పరుగెత్తుకుంటూ వచ్చి ఆయన ముందు మోకరిల్లి, “మంచి బోధకుడా, శాశ్వత జీవానికి వారసుణ్ణి కావడానికి నేనేం చెయ్యాలి?” అని ఆయనను అడిగాడు. </div><div class='p'> <span class="verse" id="V18">18&#160;</span>యేసు, <span class='wj'>“నేను మంచి వాడినని ఎందుకు అంటున్నావు? దేవుడు తప్ప మంచివాడు ఎవరూ లేరు.</span>  <span class="verse" id="V19">19&#160;</span> <span class='wj'>దేవుని ఆజ్ఞలు నీకు తెలుసు కదా! వ్యభిచారం చేయకూడదు, హత్య చేయకూడదు, దొంగతనం చేయకూడదు, అబద్ధ సాక్ష్యం చెప్పకూడదు, మోసం చేయకూడదు, తల్లిదండ్రులను గౌరవించాలి”</span> అన్నాడు. </div><div class='p'> <span class="verse" id="V20">20&#160;</span>అతడు ఆయనతో, “బోధకా, నా చిన్నతనం నుండి నేను వీటిని పాటిస్తున్నాను” అని అన్నాడు.  <span class="verse" id="V21">21&#160;</span>యేసు అతన్ని చూస్తూ, అతనిపై ప్రేమ భావం కలిగి ఇలా అన్నాడు, <span class='wj'>“నీకు ఒకటి తక్కువగా ఉంది. వెళ్ళి నీకున్నదంతా అమ్మి పేదవాళ్ళకు ఇవ్వు. అప్పుడు పరలోకంలో నీకు సంపద దొరుకుతుంది. ఆ తరువాత వచ్చి నన్ను అనుసరించు”</span> అని అన్నాడు.  <span class="verse" id="V22">22&#160;</span>అతడు గొప్ప సంపన్నుడు గనక యేసు చెప్పిన ఆ మాటకు ముఖం చిన్నబుచ్చుకుని దుఃఖంతో అక్కడ నుండి వెళ్ళిపోయాడు. </div><div class='s'>ధన సంపాదన గురించి హెచ్చరికలు </div><div class='p'> <span class="verse" id="V23">23&#160;</span>యేసు చుట్టూ చూసి తన శిష్యులతో, <span class='wj'>“ధనికుడు దేవుని రాజ్యంలో ప్రవేశించడం చాలా కష్టం”</span> అని అన్నాడు.  <span class="verse" id="V24">24&#160;</span>ఆయన మాటలకు శిష్యులు ఎంతో ఆశ్చర్యపడ్డారు. యేసు మళ్ళీ, <span class='wj'>“పిల్లలారా, దేవుని రాజ్యంలో ప్రవేశించడం ఎంతో కష్టం!</span>  <span class="verse" id="V25">25&#160;</span> <span class='wj'>ధనికుడు దేవుని రాజ్యంలో ప్రవేశించడం కన్నా ఒంటె సూది రంధ్రం ద్వారా వెళ్ళడం సులభం”</span> అన్నాడు. </div><div class='p'> <span class="verse" id="V26">26&#160;</span>ఇది విని శిష్యులు ఇంకా ఆశ్చర్యపడ్డారు. వారు “అలాగైతే ఎవరు రక్షణ పొందగలరు?” అంటూ తమలో తాము మాట్లాడుకున్నారు.  <span class="verse" id="V27">27&#160;</span>యేసు వారి వైపు చూసి, <span class='wj'>“మనుషులకు ఇది అసాధ్యమే గాని, దేవునికి కాదు. దేవునికి అన్నీ సాధ్యమే”</span> అన్నాడు. </div><div class='p'> <span class="verse" id="V28">28&#160;</span>పేతురు ఆయనతో, “ఇదిగో, మేము అన్నిటినీ విడిచిపెట్టి నిన్ను అనుసరించాం గదా!” అన్నాడు.  <span class="verse" id="V29">29&#160;</span>అందుకు యేసు, <span class='wj'>“మీతో కచ్చితంగా చెప్పేదేమంటే, నా కోసం, సువార్త కోసం, తన ఇంటిని, అన్నదమ్ములను, అక్కచెల్లెళ్ళను, తల్లిని, తండ్రిని, భార్యను, పిల్లలను, ఆస్తులను వదిలిపెట్టిన వాడు.</span>  <span class="verse" id="V30">30&#160;</span> <span class='wj'>ఇప్పుడు ఈ లోకంలో హింసలతో బాటు ఇళ్ళు, అన్నదమ్ములు, అక్కచెల్లెళ్ళు, తల్లులు, పిల్లలు, ఆస్తులు, రానున్న లోకంలో శాశ్వత జీవం పొందుతాడు.</span>  <span class="verse" id="V31">31&#160;</span> <span class='wj'>కాని, మొదటివారు చాలా మంది చివరివారు అవుతారు, చివరివారు చాలా మంది మొదటివారు అవుతారు”</span> అన్నాడు. </div><div class='s'>యేసు తన మరణ పునరుత్థానాల గురించి ముందుగా చెప్పడం </div><div class='r'><a href='MAT20.htm#V1'>మత్తయి 20:17-19</a>; <a href='LUK18.htm#V1'>లూకా 18:31-33</a> </div><div class='p'> <span class="verse" id="V32">32&#160;</span>యేసు, ఆయనతో ఉన్నవారంతా యెరూషలేము బయలుదేరారు. యేసు అందరికన్నా ముందు నడుస్తూ ఉన్నాడు. ఆయన శిష్యులకు ఆశ్చర్యం కలిగింది. ఆయనను అనుసరిస్తున్న ఇతరులు భయపడ్డారు. యేసు మళ్ళీ తన శిష్యులను పక్కకు పిలిచి, తనకు జరగబోయే వాటిని గురించి వారికి చెప్పాడు.  <span class="verse" id="V33">33&#160;</span>ఆయన, <span class='wj'>“వినండి, మనం యెరూషలేము వెళ్తున్నాం. అక్కడ మనుష్య కుమారుణ్ణి ప్రధాన యాజకులకు, ధర్మశాస్త్ర పండితులకు అప్పగిస్తారు. వారు ఆయనకు మరణశిక్ష విధించి, యూదేతర ప్రజలకు అప్పగిస్తారు.</span>  <span class="verse" id="V34">34&#160;</span> <span class='wj'>వారు ఆయనను హేళన చేసి, ఆయన మీద ఉమ్మివేస్తారు. కొరడా దెబ్బలు కొడతారు, ఆ తరువాత చంపేస్తారు. మూడవ రోజున ఆయన మళ్ళీ సజీవంగా లేస్తాడు”</span> అని వారితో చెప్పాడు. </div><div class='s'>ప్రథములుగా ఉండాలన్న యాకోబు, యోహానుల అభిలాష </div><div class='r'><a href='MAT20.htm#V1'>మత్తయి 20:20-28</a> </div><div class='p'> <span class="verse" id="V35">35&#160;</span>జెబెదయి కుమారులు యాకోబు, యోహాను ఆయన దగ్గరికి వచ్చి, “బోధకా! మేము అడిగింది మాకు అనుగ్రహిస్తావా?” అని అడిగారు.  <span class="verse" id="V36">36&#160;</span>ఆయన, <span class='wj'>“నేనేం చెయ్యాలని మీరు కోరుతున్నారు?”</span> అని ప్రశ్నించాడు.  <span class="verse" id="V37">37&#160;</span>వారు, “నీవు మహిమలో మాలో ఒకరిని నీ కుడిచేతి వైపు, మరొకరిని ఎడమచేతి వైపు కూర్చోబెట్టుకో” అన్నారు. </div><div class='p'> <span class="verse" id="V38">38&#160;</span>యేసు, <span class='wj'>“మీరు ఏమి అడుగుతున్నారో మీకు తెలియదు. నేను తాగిన దాన్ని మీరు తాగగలరా? నేను పొందే బాప్తిసం మీరు పొందగలరా?”</span> అని అడిగాడు.  <span class="verse" id="V39">39&#160;</span>వారు, “పొందగలం” అని జవాబు చెప్పారు. యేసు వారితో, <span class='wj'>“నేను తాగిన దాన్ని మీరు తాగుతారు, నేను పొందిన బాప్తిసం మీరు పొందుతారు.</span>  <span class="verse" id="V40">40&#160;</span> <span class='wj'>కాని, నా కుడి వైపు, నా ఎడమవైపు కూర్చోడానికి అనుమతించేది నేను కాదు. ఆ స్థానాలు ఎవరి కోసం సిద్ధం చేసి ఉన్నాయో వారికే అవి దొరుకుతాయి”</span> అన్నాడు. </div><div class='p'> <span class="verse" id="V41">41&#160;</span>ఇది విని మిగతా పదిమందికి యాకోబు, యోహానుల మీద కోపం వచ్చింది.  <span class="verse" id="V42">42&#160;</span>అయితే యేసు వారిని దగ్గరికి పిలిచి వారితో ఇలా అన్నాడు, <span class='wj'>“అన్యజనుల అధికారులు ప్రజల మీద తమ ఆధిపత్యాన్ని చూపడానికి ప్రయత్నిస్తారు. వారిలో ప్రముఖులు వారిపై అధికారం చెలాయిస్తారు.</span>  <span class="verse" id="V43">43&#160;</span> <span class='wj'>మీరు అలా ఉండకూడదు. మీలో ప్రముఖుడు కావాలనుకొనేవాడు సేవకుడై ఉండాలి.</span>  <span class="verse" id="V44">44&#160;</span> <span class='wj'>మీలో మొదటివాడు కావాలని కోరేవాడు అందరికీ దాసుడై ఉండాలి.</span>  <span class="verse" id="V45">45&#160;</span> <span class='wj'>ఎందుకంటే మనుష్య కుమారుడు సేవ చేయించుకోడానికి రాలేదు, సేవ చేయడానికీ, అందరి పక్షాన తన ప్రాణాన్ని వెలగా ధార పోయడానికి వచ్చాడు.”</span> </div><div class='s'>బర్తిమయి చూపు పొందడం </div><div class='r'><a href='MAT20.htm#V1'>మత్తయి 20:29-34</a>; <a href='LUK18.htm#V1'>లూకా 18:35-43</a> </div><div class='p'> <span class="verse" id="V46">46&#160;</span>ఆ తరువాత వారు యెరికో చేరుకున్నారు. యేసు, ఆయన శిష్యులు, వారితో ఉన్న జనసమూహం ఆ పట్టణాన్ని వదిలి బయలుదేరారు. తీమయి కుమారుడు బర్తిమయి అనే ఒక గుడ్డివాడు దారి పక్కన కూర్చుని ఉన్నాడు. అతడు భిక్షగాడు.  <span class="verse" id="V47">47&#160;</span>ఆ గుడ్డివాడు, వస్తున్నది నజరేయుడైన యేసు అని తెలుసుకుని, “యేసూ! దావీదు కుమారా! నా మీద దయ చూపు!” అని కేకలు పెట్టసాగాడు.  <span class="verse" id="V48">48&#160;</span>చాలా మంది అతణ్ణి గద్దించి ఊరుకోమన్నారు. కాని ఆ గుడ్డివాడు, “దావీదు కుమారా! నా మీద దయ చూపు!” అని ఇంకా పెద్దగా కేకలు వేశాడు. </div><div class='p'> <span class="verse" id="V49">49&#160;</span>యేసు ఆగి, <span class='wj'>“అతణ్ణి పిలవండి”</span> అన్నాడు. ప్రజలు ఆ గుడ్డివానితో, “ధైర్యంగా ఉండు! లే! ఆయన నిన్ను పిలుస్తున్నాడు” అన్నారు.  <span class="verse" id="V50">50&#160;</span>ఆ గుడ్డివాడు తాను కప్పుకొన్న పైబట్టను అవతల పారవేసి, గభాలున లేచి యేసు దగ్గరికి వెళ్ళాడు.  <span class="verse" id="V51">51&#160;</span>యేసు, <span class='wj'>“ఏం కావాలి?”</span> అని అడిగాడు. ఆ గుడ్డివాడు, “రబ్బీ! నాకు మళ్లీ చూపు ప్రసాదించు” అని వేడుకున్నాడు.  <span class="verse" id="V52">52&#160;</span>యేసు, <span class='wj'>“నీ విశ్వాసం నిన్ను బాగుచేసింది, ఇక వెళ్ళు”</span> అన్నాడు. వెంటనే అతనికి చూపు వచ్చింది. అతడు యేసును అనుసరిస్తూ ఆయనతో వెళ్ళాడు. </div><ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK09.htm'>&lt;</a></li>
<li><a href='MRK.htm'>10</a></li>
<li><a href='MRK11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
