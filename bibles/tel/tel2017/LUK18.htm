<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 18</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK17.htm'>&lt;</a></li>
<li><a href='LUK.htm'>18</a></li>
<li><a href='LUK19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>న్యాయం లేని న్యాయాధికారి ఉపమానం </div><div class='p'> <span class="verse" id="V1">1&#160;</span>తన శిష్యులు నిరుత్సాహపడకుండా ఎల్ల వేళలా ప్రార్థన చేస్తూ ఉండాలనడానికి ఆయన వారికి ఈ ఉపమానం చెప్పాడు. </div><div class='p'> <span class="verse" id="V2">2&#160;</span> <span class='wj'>“ఒక పట్టణంలో ఒక న్యాయాధిపతి ఉన్నాడు. అతనికి దేవుడంటే భయం లేదు, మనుషులంటే లెక్కలేదు.</span>  <span class="verse" id="V3">3&#160;</span> <span class='wj'>ఆ పట్టణంలో ఒక విధవరాలు కూడా ఉంది. ఆమె అతని దగ్గరికి తరచుగా వచ్చి ‘నా ప్రతివాదితో వివాదం విషయంలో నాకు న్యాయం చెయ్యి’ అని అడుగుతూ ఉండేది.</span>  <span class="verse" id="V4">4&#160;</span> <span class='wj'>అతడు ఆమెకు న్యాయం చేయడానికి చాలాకాలం వరకూ ఇష్టపడలేదు. కాని ఆ తరువాత ఇలా అనుకున్నాడు, ‘నేను దేవుడికి భయపడను, మనుషులనూ లెక్కచెయ్యను.</span>  <span class="verse" id="V5">5&#160;</span> <span class='wj'>కానీ ఈ విధవరాలు నన్ను ఒకటే విసిగిస్తూ ఉంది. కాబట్టి ఆమె మాటిమాటికీ వచ్చి నన్ను సతాయించకుండా ఆమెకి న్యాయం జరిగిస్తాను’ అనుకున్నాడు.”</span> </div><div class='p'> <span class="verse" id="V6">6&#160;</span>ఇంకా ప్రభువు ఇలా అన్నాడు, <span class='wj'>“అన్యాయస్తుడైన ఆ న్యాయాధిపతి చెప్పిన మాట విన్నారు కదా!</span>  <span class="verse" id="V7">7&#160;</span> <span class='wj'>తాను ఏర్పరచుకున్న వారు రాత్రింబగళ్ళు తనకు విజ్ఞాపనలు చేస్తూ ఉంటే దేవుడు వారికి న్యాయం తీర్చడా? వారి విషయమై ఆయన ఆలస్యం చేస్తాడా?</span>  <span class="verse" id="V8">8&#160;</span> <span class='wj'>ఆయన వారికి త్వరగానే న్యాయం జరిగిస్తాడు. అయినా మనుష్య కుమారుడు వచ్చినప్పుడు భూమి మీద విశ్వాసం అనేది ఆయనకు కనిపిస్తుందా?”</span> </div><div class='s'>పరిసయ్యుడు, పన్ను వసూలుదారుడు </div><div class='p'> <span class="verse" id="V9">9&#160;</span>తామే నీతిమంతులని, తమపైనే నమ్మకం పెట్టుకుని ఇతరులను చిన్న చూపు చూసే వారితో ఆయన ఒక ఉపమానం చెప్పాడు.  <span class="verse" id="V10">10&#160;</span> <span class='wj'>“ఇద్దరు వ్యక్తులు ప్రార్థన చేయడానికి దేవాలయానికి వెళ్ళారు. వారిలో ఒకడు పరిసయ్యుడు. ఇంకొకడు పన్నులు వసూలు చేసే వాడు.</span>  <span class="verse" id="V11">11&#160;</span> <span class='wj'>పరిసయ్యుడు నిలబడి, ‘దేవా, నేను దొంగలూ, అన్యాయం చేసేవారూ, వ్యభిచారులూ అయిన ఇతరుల్లా కాకుండా, ఇంకా ఈ పన్నులు వసూలు చేసే వాడిలా కాకుండా ఉన్నందుకు నీకు కృతజ్ఞతలు చెప్పుకుంటున్నాను.</span>  <span class="verse" id="V12">12&#160;</span> <span class='wj'>వారానికి రెండుసార్లు ఉపవాసం ఉంటున్నాను. నా సంపాదన అంతటిలో పదవ వంతు నీకిస్తున్నాను’ అంటూ తనలో తాను ప్రార్థన చేస్తూ ఉన్నాడు.</span>  <span class="verse" id="V13">13&#160;</span> <span class='wj'>అయితే పన్నులు వసూలు చేసేవాడు దూరంగా నిలబడ్డాడు. కళ్ళు పైకెత్తి చూడడానికి కూడా వాడికి ధైర్యం చాలలేదు. వాడు గుండెలు బాదుకుంటూ, ‘దేవా, నేను పాపిని. నన్ను కరుణించు’ అన్నాడు.</span> </div><div class='p'> <span class="verse" id="V14">14&#160;</span> <span class='wj'>పరిసయ్యుడి కంటే పన్నులు వసూలు చేసే వాణ్ణే దేవుడు నీతిమంతుడిగా ఎంచాడు. ఇతడు నిర్దోషిగా ఇంటికి తిరిగి వెళ్ళాడని మీతో చెబుతున్నాను. తనను తాను హెచ్చించుకొనే వాణ్ణి తగ్గించడం, తగ్గించుకొనే వాణ్ణి గొప్పచేయడం జరుగుతుంది.</span> </div><div class='s'>యేసు చిన్నపిల్లలను దీవించడం </div><div class='r'><a href='MAT19.htm#V1'>మత్తయి 19:13-15</a>; <a href='MRK10.htm#V1'>మార్కు 10:13-16</a> </div><div class='p'> <span class="verse" id="V15">15&#160;</span>తమ పసి పాపల మీద యేసు తన చేతులుంచాలని కొందరు వారిని ఆయన దగ్గరికి తీసుకువచ్చారు. ఆయన శిష్యులు అది చూసి ఆ తీసుకువచ్చిన వారిని అదిలించారు.  <span class="verse" id="V16">16&#160;</span>అయితే యేసు వారిని తన దగ్గరికి పిలిపించాడు. <span class='wj'>“పిల్లలను నా దగ్గరికి రానివ్వండి. వారిని ఆటంకపెట్టవద్దు. ఎందుకంటే దేవుని రాజ్యం ఇలాటి వారిదే.</span>  <span class="verse" id="V17">17&#160;</span> <span class='wj'>చిన్న పిల్లల్లాగా దేవుని రాజ్యాన్ని స్వీకరించని వాడు దానిలో ఎంత మాత్రమూ ప్రవేశించడని మీతో కచ్చితంగా చెబుతున్నాను”</span> అన్నాడు. </div><div class='s'>ధనికుడైన యువ అధికారి </div><div class='r'><a href='MAT19.htm#V1'>మత్తయి 19:16-30</a>; <a href='MRK10.htm#V1'>మార్కు 10:17-31</a> </div><div class='p'> <span class="verse" id="V18">18&#160;</span>ఒక అధికారి ఆయనను చూసి, “మంచి ఉపదేశకా, నిత్య జీవానికి వారసుణ్ణి కావాలంటే నేనేం చేయాలి?” అని అడిగాడు.  <span class="verse" id="V19">19&#160;</span>అందుకు యేసు, <span class='wj'>“నన్ను మంచివాడని ఎందుకంటున్నావు? దేవుడు తప్పించి ఇంకెవరూ మంచి వారు కారు.</span>  <span class="verse" id="V20">20&#160;</span> <span class='wj'>వ్యభిచారం చేయవద్దు, హత్య చేయవద్దు, దొంగతనం చేయవద్దు, అబద్ధ సాక్ష్యం చెప్పవద్దు, నీ తండ్రినీ, తల్లినీ గౌరవించు అనే ఆజ్ఞలు నీకు తెలుసు కదా”</span> అని అతనితో అన్నాడు. </div><div class='p'> <span class="verse" id="V21">21&#160;</span>దానికి జవాబుగా అతడు, “వీటిని చిన్నప్పటి నుండి పాటిస్తూనే ఉన్నాను” అన్నాడు.  <span class="verse" id="V22">22&#160;</span>యేసు అతని మాట విని ఇలా అన్నాడు, <span class='wj'>“నీకు ఇంకా ఒక్కటి కొదువగా ఉంది. నీ ఆస్తులన్నీ అమ్మి నిరుపేదలకివ్వు. అప్పుడు పరలోకంలో నీకు సంపదలు కలుగుతాయి. ఆపైన నువ్వు వచ్చి నన్ను అనుసరించు”</span> అన్నాడు.  <span class="verse" id="V23">23&#160;</span>అయితే అతడు ఎంతో ధనవంతుడు కాబట్టి ఈ మాటలు విని చాలా విచారపడ్డాడు.  <span class="verse" id="V24">24&#160;</span>యేసు అతన్ని చూసి, <span class='wj'>“ఆస్తిపాస్తులున్న వారు దేవుని రాజ్యంలో ప్రవేశించడం ఎంతో కష్టం.</span>  <span class="verse" id="V25">25&#160;</span> <span class='wj'>ధనవంతుడు దేవుని రాజ్యంలో ప్రవేశించడం కంటే ఒక ఒంటె సూది రంధ్రం గుండా వెళ్ళడం తేలిక”</span> అన్నాడు. </div><div class='p'> <span class="verse" id="V26">26&#160;</span>ఇది విన్న వారు, “అలాగైతే ఎవరు రక్షణ పొందగలరు?” అని అడిగారు  <span class="verse" id="V27">27&#160;</span>అందుకు ఆయన, <span class='wj'>“మనుష్యులకు అసాధ్యమైనవి దేవునికి సాధ్యమే”</span> అని చెప్పాడు.  <span class="verse" id="V28">28&#160;</span>అప్పుడు పేతురు ఇలా అన్నాడు, “చూడు, మేము అన్నీ వదులుకుని నిన్ను అనుసరించాం.”  <span class="verse" id="V29">29&#160;</span>అందుకు ఆయన, <span class='wj'>“దేవుని రాజ్యం కోసం ఎవరైనా తన ఇంటినైనా, భార్య నైనా, అన్నదమ్ములనైనా, తల్లిదండ్రులనైనా, పిల్లలనైనా వదులుకుంటే అతనికి,</span>  <span class="verse" id="V30">30&#160;</span> <span class='wj'>ఈ లోకంలో ఎన్నో రెట్లు, రాబోయే లోకంలో నిత్య జీవం కలుగుతాయని మీకు కచ్చితంగా చెబుతున్నాను”</span> అన్నాడు. </div><div class='s'>యేసు తన మరణ ఉత్థానాల గురించి చెప్పడం </div><div class='r'><a href='MAT20.htm#V1'>మత్తయి 20:17-19</a>; <a href='MRK10.htm#V1'>మార్కు 10:32-34</a> </div><div class='p'> <span class="verse" id="V31">31&#160;</span>ఆయన తన పన్నెండు మంది శిష్యులను ఓ పక్కకు పిలిచి, <span class='wj'>“వినండి, మనం యెరూషలేము వెళ్తున్నాం. ప్రవక్తలు మనుష్య కుమారుణ్ణి గురించి రాసిన మాటలన్నీ జరుగుతాయి.</span>  <span class="verse" id="V32">32&#160;</span> <span class='wj'>ఆయనను యూదేతరులకు పట్టిస్తారు. వారేమో ఆయనను ఎగతాళి చేస్తారు, అవమానిస్తారు, ఆయన మీద ఉమ్మి వేస్తారు.</span>  <span class="verse" id="V33">33&#160;</span> <span class='wj'>ఆయనను కొరడాలతో కొడతారు, చంపివేస్తారు. కానీ మూడవ రోజున ఆయన తిరిగి లేస్తాడు”</span> అని చెప్పాడు.  <span class="verse" id="V34">34&#160;</span>వారికి ఈ మాటల్లో ఒక్కటి కూడా అర్థం కాలేదు. ఈ సంగతి వారికి మర్మంగా ఉంది. కాబట్టి ఆయన చెప్పిన సంగతులు వారికి అంతు బట్టలేదు. </div><div class='s'>యెరికో దగ్గర గుడ్డివాడికి చూపునివ్వడం </div><div class='r'><a href='MAT20.htm#V1'>మత్తయి 20:29-34</a>; <a href='MRK10.htm#V1'>మార్కు 10:46-52</a> </div><div class='p'> <span class="verse" id="V35">35&#160;</span>ఆయన యెరికో పట్టణం సమీపానికి వచ్చినప్పుడు దారి పక్కనే ఒక గుడ్డివాడు కూర్చుని అడుక్కుంటూ ఉన్నాడు.  <span class="verse" id="V36">36&#160;</span>పెద్ద సంఖ్యలో జనం వెళ్తున్నట్టు అతడు పసిగట్టి, “ఏం జరుగుతోంది?” అని అడిగాడు.  <span class="verse" id="V37">37&#160;</span>నజరేతు వాడైన యేసు వెళ్తున్నాడని వారు అతనికి చెప్పారు.  <span class="verse" id="V38">38&#160;</span>అప్పుడు వాడు, “యేసూ, దావీదు కుమారా, నన్ను కరుణించు” అని కేకలు వేయడం మొదలు పెట్టాడు.  <span class="verse" id="V39">39&#160;</span>ముందు నడుస్తున్నవారు, “నోరు మూసుకో” అని గద్దించారు. కానీ వాడు, “యేసూ, దావీదు కుమారా, నన్ను కరుణించు” అని మరింత బిగ్గరగా కేకలు వేశాడు. </div><div class='p'> <span class="verse" id="V40">40&#160;</span>అప్పుడు యేసు నిలబడి, వాణ్ణి తన దగ్గరికి తీసుకురమ్మన్నాడు.  <span class="verse" id="V41">41&#160;</span>వాడు దగ్గరికి వచ్చినప్పుడు ఆయన, <span class='wj'>“నీ కోసం నేనేంచేయాలని కోరుతున్నావు?”</span> అని అడిగాడు. దానికి వాడు, “ప్రభూ, నాకు చూపు కావాలి” అన్నాడు.  <span class="verse" id="V42">42&#160;</span>దానికి యేసు, <span class='wj'>“చూపు పొందు, నీ విశ్వాసం నిన్ను బాగు చేసింది”</span> అని వాడితో చెప్పాడు.  <span class="verse" id="V43">43&#160;</span>వెంటనే వాడు చూపు పొందాడు. దేవుణ్ణి కీర్తిస్తూ యేసు వెనకాలే వెళ్ళాడు. ప్రజలంతా ఇది చూసి దేవుణ్ణి స్తుతించారు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK17.htm'>&lt;</a></li>
<li><a href='LUK.htm'>18</a></li>
<li><a href='LUK19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
