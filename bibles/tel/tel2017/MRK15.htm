<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మార్కు రాసిన సువార్త 15</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK14.htm'>&lt;</a></li>
<li><a href='MRK.htm'>15</a></li>
<li><a href='MRK16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>పిలాతు ముందు యేసు </div><div class='r'><a href='MAT27.htm#V1'>మత్తయి 27:1</a>, <a href='MAT27.htm#V1'>2</a>, <a href='MAT27.htm#V1'>11-15</a>; <a href='LUK23.htm#V1'>లూకా 23:1-7</a>; 13-18; <a href='JHN18.htm#V1'>యోహా 18:28-40</a>; <a href='JHN19.htm#V1'>19:1-16</a> </div><div class='p'> <span class="verse" id="V1">1&#160;</span>తెల్లవారు జామున ముఖ్య యాజకులు, పెద్దలు, ధర్మశాస్త్ర పండితులు, యూదుల మహాసభకు చెందిన సభ్యులు కలసి సమాలోచన చేశారు. తరువాత వారు యేసును బంధించి తీసుకువెళ్ళి రోమా గవర్నర్ పిలాతుకు అప్పగించారు.  <span class="verse" id="V2">2&#160;</span>పిలాతు యేసును, “నీవు యూదుల రాజువా?” అని ప్రశ్నించాడు. అందుకు యేసు, <span class='wj'>“నువ్వే అంటున్నావుగా”</span> అని అతనికి జవాబిచ్చాడు. </div><div class='p'> <span class="verse" id="V3">3&#160;</span>ముఖ్య యాజకులు ఆయన మీద చాలా నేరాలు మోపారు.  <span class="verse" id="V4">4&#160;</span>కనుక పిలాతు మరొకసారి ఆయనను ప్రశ్నిస్తూ, “వీళ్ళు నీకు వ్యతిరేకంగా ఎన్ని నేరారోపణలు చేస్తున్నారో చూడు! నీవేమీ జవాబు చెప్పవా?” అన్నాడు.  <span class="verse" id="V5">5&#160;</span>అయినా యేసు మారు పలకలేదు. ఇది చూసి పిలాతుకు చాలా ఆశ్చర్యం వేసింది. </div><div class='s'>యేసు కాదు బరబ్బాయే </div><div class='r'><a href='MAT27.htm#V1'>మత్తయి 27:16-26</a>; <a href='LUK23.htm#V1'>లూకా 23:16-25</a>; <a href='JHN18.htm#V1'>యోహా 18:40</a> </div><div class='p'> <span class="verse" id="V6">6&#160;</span>పండగ రోజున ప్రజల కోరిక ప్రకారం ఒక ఖైదీని విడుదల చేయడం పిలాతుకు ఆనవాయితీ.  <span class="verse" id="V7">7&#160;</span>బరబ్బ అనే ఒక ఖైదీ హంతకులైన తన తోటి తిరుగుబాటుదారులతో ఖైదులో ఉన్నాడు.  <span class="verse" id="V8">8&#160;</span>జన సమూహం ప్రతి సంవత్సరం విడుదల చేసినట్టే ఆ సంవత్సరం కూడా ఒకరిని విడుదల చేయమని పిలాతును కోరారు. </div><div class='p'> <span class="verse" id="V9">9&#160;</span>పిలాతు, “యూదుల రాజును మీకు విడుదల చేయాలని కోరుతున్నారా?” అని అన్నాడు.  <span class="verse" id="V10">10&#160;</span>ఎందుకంటే ముఖ్య యాజకులు కేవలం అసూయ చేతనే యేసును తనకు అప్పగించారని అతడు గ్రహించాడు.  <span class="verse" id="V11">11&#160;</span>కాని ముఖ్య యాజకులు, యేసుకు బదులుగా బరబ్బను విడుదల చెయ్యాలని కోరమని ప్రజలను పురికొల్పారు. </div><div class='p'> <span class="verse" id="V12">12&#160;</span>పిలాతు, “అలాగైతే ‘యూదుల రాజు’ అని పిలిచే ఈ యేసును ఏమి చేయమంటారు?” అని అడిగాడు.  <span class="verse" id="V13">13&#160;</span>వారు కేకలు వేస్తూ, “సిలువ వేయండి” అన్నారు.  <span class="verse" id="V14">14&#160;</span>పిలాతు, “ఎందుకు? అతడు చేసిన నేరమేంటి?” అన్నాడు. జనసమూహం, “సిలువ వేయండి” అంటూ ఇంకా ఎక్కువగా కేకలు వేశారు.  <span class="verse" id="V15">15&#160;</span>ఆ జనసమూహన్ని సంతోషపెట్టాలని పిలాతు వారు అడిగినట్టు బరబ్బను విడుదల చేసి, యేసును కొరడా దెబ్బలు కొట్టించి. సిలువ వేయడానికి అప్పగించాడు. </div><div class='s'>ముళ్ళ కిరీటం </div><div class='r'><a href='MAT27.htm#V1'>మత్తయి 27:27-31</a> </div><div class='p'> <span class="verse" id="V16">16&#160;</span>సైనికులు యేసును అధికార భవనంలోకి తీసుకు వెళ్ళి మిగిలిన సైనికులందర్నీ అక్కడికి పిలిచారు.  <span class="verse" id="V17">17&#160;</span>వారాయనకు ఊదా రంగు బట్టలు తొడిగి, ముళ్ళతో ఒక కిరీటం అల్లి ఆయన తలపై పెట్టారు.  <span class="verse" id="V18">18&#160;</span>ఆ తరువాత, “యూదుల రాజా, జయం!” అంటూ ఆయనకు వందనం చేయసాగారు.  <span class="verse" id="V19">19&#160;</span>రెల్లు కర్రతో తలపై కొట్టి ఆయన మీద ఉమ్మి వేశారు. ఆయన ముందు మోకరించి నమస్కరించారు. </div><div class='p'> <span class="verse" id="V20">20&#160;</span>ఈ విధంగా ఆయనను అవహేళన చేసిన తరువాత ఆ ఊదా రంగు అంగీ తీసివేసి ఆయన బట్టలు ఆయనకు తొడిగి సిలువ వేయడానికి తీసుకు వెళ్ళారు.  <span class="verse" id="V21">21&#160;</span>కురేనే ప్రాంతానికి చెందిన సీమోను (ఇతడు అలెగ్జాండర్, రూఫస్ అనే వారి తండ్రి) ఆ దారిలో నడిచి వస్తూ ఉండగా చూసి, సైనికులు అతనితో బలవంతంగా యేసు సిలువను మోయించారు. </div><div class='p'> <span class="verse" id="V22">22&#160;</span>వారు యేసును, “గొల్గొతా” అనే చోటికి తీసుకు వచ్చారు, గొల్గొతా అంటే, “కపాల స్థలం” అని అర్థం.  <span class="verse" id="V23">23&#160;</span>అప్పుడు వారు ద్రాక్షారసంలో బోళం కలిపి ఆయనకు తాగడానికి ఇచ్చారు. కాని యేసు తాగలేదు. </div><div class='s'>యేసు సిలువ శిక్ష </div><div class='r'><a href='MAT27.htm#V1'>మత్తయి 27:33-56</a>; <a href='JHN19.htm#V1'>యోహా 19:17-37</a> </div><div class='p'> <span class="verse" id="V24">24&#160;</span>ఆ తరువాత వారు ఆయనను సిలువ వేశారు. ఆయన బట్టలు పంచుకోవడానికి చీట్లు వేసి, ఎవరికి వచ్చినవి వారు తీసుకున్నారు.  <span class="verse" id="V25">25&#160;</span>ఆయనను సిలువ వేసిన సమయం ఉదయం తొమ్మిది గంటలు.  <span class="verse" id="V26">26&#160;</span>“యూదుల రాజు” అని ఆయన మీద మోపిన నేరం ఒక పలక మీద రాసి తగిలించారు.  <span class="verse" id="V27">27&#160;</span>ఆయనతో ఇద్దరు బందిపోటు దొంగలను ఒకణ్ణి కుడి వైపు, మరొకణ్ణి ఎడమవైపు సిలువ వేశారు.  <span class="verse" id="V28">28&#160;</span>‘ఆయనను అక్రమకారుల్లో ఒకడిగా ఎంచారు’ అని లేఖనాల్లో రాసిన వాక్కు దీని వలన నెరవేరింది. </div><div class='p'> <span class="verse" id="V29">29&#160;</span>ఆ దారిన వెళ్ళే వారు ఆయనను దూషిస్తూ తలలాడిస్తూ, “దేవాలయాన్ని కూలదోసి మూడు రోజుల్లో మళ్ళీ కట్టిస్తానన్నావు కదా!  <span class="verse" id="V30">30&#160;</span>ముందు సిలువ నుండి కిందికి దిగి నిన్ను నువ్వే రక్షించుకో!” అన్నారు.  <span class="verse" id="V31">31&#160;</span>ముఖ్య యాజకులు, ధర్మశాస్త్ర పండితులు కూడా ఆయనను హేళన చేస్తూ, “వీడు ఇతరులను రక్షించాడు. తనను తాను రక్షించుకోలేడు!  <span class="verse" id="V32">32&#160;</span>‘క్రీస్తు’ అనే ఈ ‘ఇశ్రాయేలు రాజు’ సిలువ మీద నుండి కిందికి దిగి వస్తే అప్పుడు నమ్ముతాం!” అని ఒకరితో ఒకరు చెప్పుకున్నారు. యేసుతో పాటు సిలువ వేసినవారు కూడా ఆయనను నిందించారు. </div><div class='p'> <span class="verse" id="V33">33&#160;</span>మధ్యాహ్నం పన్నెండు గంటల నుండి మూడు గంటల వరకూ దేశమంతా చీకటి కమ్మింది.  <span class="verse" id="V34">34&#160;</span>మూడు గంటలకు యేసు, <span class='wj'>“ఏలీ! ఏలీ! లామా సబక్తానీ!”</span> అని గావుకేక పెట్టాడు. ఆ మాటలకు, <span class='wj'>“నా దేవా! నా దేవా! నా చెయ్యి విడిచిపెట్టావెందుకు?”</span> అని అర్థం.  <span class="verse" id="V35">35&#160;</span>దగ్గర నిలుచున్న కొందరు అది విని, “ఇదిగో, ఇతడు ఏలీయాను పిలుస్తున్నాడు” అన్నారు. </div><div class='p'> <span class="verse" id="V36">36&#160;</span>ఒకడు పరుగెత్తుకుంటూ వెళ్ళి స్పాంజ్ ని పులిసిన ద్రాక్షారసంలో ముంచి రెల్లు కర్రకు తగిలించి యేసుకు తాగడానికి అందించాడు. “ఏలీయా వచ్చి ఇతన్ని కిందికి దించుతాడేమో చూద్దాం” అని అతడు అన్నాడు.  <span class="verse" id="V37">37&#160;</span>అప్పుడు యేసు పెద్ద కేక వేసి ప్రాణం విడిచాడు.  <span class="verse" id="V38">38&#160;</span>ఆ వెంటనే దేవాలయంలో తెర పైనుండి కింది వరకూ రెండుగా చినిగిపోయింది. </div><div class='p'> <span class="verse" id="V39">39&#160;</span>యేసు ఎదుట నిలబడి ఉన్న శతాధిపతి ఆయన చనిపోయిన విధానం అంతా గమనించి, “నిజంగా ఈయన దేవుని కుమారుడు” అన్నాడు.  <span class="verse" id="V40">40&#160;</span>కొందరు స్త్రీలు దూరం నుండి చూస్తున్నారు. వారిలో మగ్దలేనే మరియ, చిన్న యాకోబు, యోసేల తల్లి మరియ, సలోమి ఉన్నారు.  <span class="verse" id="V41">41&#160;</span>యేసు గలిలయలో ఉన్నపుడు వీరు ఆయనను వెంబడిస్తూ ఆయనకు సేవ చేసేవారు. వీరే కాక ఆయన వెంట యెరూషలేముకు వచ్చిన స్త్రీలు కూడా అక్కడ ఉన్నారు. </div><div class='s'>సమాధి </div><div class='r'><a href='MAT27.htm#V1'>మత్తయి 27:57-61</a>; <a href='LUK23.htm#V1'>లూకా 23:50-56</a>; <a href='JHN19.htm#V1'>యోహా 19:38-42</a> </div><div class='p'> <span class="verse" id="V42">42&#160;</span>అది విశ్రాంతి దినానికి ముందు రోజు, సిద్ధపడే రోజు.  <span class="verse" id="V43">43&#160;</span>యూదుల మహా సభలో పేరు పొందిన ఒక సభ్యుడు, అరిమతయి వాడైన యోసేపు అక్కడికి వచ్చాడు. అతడు దేవుని రాజ్యం కోసం ఎదురు చూస్తూ ఉన్నవాడు. అతడు ధైర్యంగా పిలాతు దగ్గరికి వెళ్ళి యేసు దేహాన్ని తనకు ఇమ్మని అడిగాడు. </div><div class='p'> <span class="verse" id="V44">44&#160;</span>యేసు అంత త్వరగా చనిపోయాడని పిలాతు ఆశ్చర్యపోయి, శతాధిపతిని పిలిచి, “యేసు అప్పుడే చనిపోయాడా?” అని అడిగాడు.  <span class="verse" id="V45">45&#160;</span>ఆయన చనిపోయాడని శతాధిపతి ద్వారా తెలుసుకుని ఆయన దేహాన్ని యోసేపుకు అప్పగించాడు.  <span class="verse" id="V46">46&#160;</span>యోసేపు సన్న నారబట్ట కొని యేసును కిందికి దింపి ఆ బట్టలో చుట్టాడు. ఆ తరువాత రాతిలో తొలిపించిన సమాధిలో ఆయనను పెట్టాడు. ఒక రాయిని అడ్డంగా దొర్లించి ఆ సమాధిని మూసివేశాడు.  <span class="verse" id="V47">47&#160;</span>మగ్దలేనే మరియ, యేసు తల్లి అయిన మరియ ఆయనను ఉంచిన చోటును చూశారు. </div><ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK14.htm'>&lt;</a></li>
<li><a href='MRK.htm'>15</a></li>
<li><a href='MRK16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
