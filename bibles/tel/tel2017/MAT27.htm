<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మత్తయి రాసిన సువార్త 27</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="main">
 
<div class='chapterlabel' id="V0"> 27</div><div class='s'>పిలాతు దగ్గరికి యేసు </div><div class='r'><a href='MRK15.htm#V1'>మార్కు 15:1</a>; <a href='LUK23.htm#V1'>లూకా 23:1</a>; <a href='JHN18.htm#V1'>యోహా 18:28</a> </div><div class='p'> <span class="verse" id="V1">1&#160;</span>తెల్లవారింది. ముఖ్య యాజకులు, ప్రజల పెద్దలందరు యేసును చంపించాలని ఆయనపై కుట్ర చేశారు.  <span class="verse" id="V2">2&#160;</span>ఆయనను బంధించి, తీసుకెళ్ళి రోమ్ గవర్నర్ పిలాతుకు అప్పగించారు. </div><div class='ms'>యూదా నిర్వేదనం </div><div class='p'> <span class="verse" id="V3">3&#160;</span>అప్పుడు ఆయనను వారికి పట్టించి ఇచ్చిన యూదా, వారు ఆయనకు శిక్ష విధించడం చూసి పశ్చాత్తాపపడి, ఆ ముప్ఫై వెండి నాణాలు ప్రధాన యాజకుల, పెద్దల దగ్గరికి తీసుకొచ్చి,  <span class="verse" id="V4">4&#160;</span>“నేను నిరపరాధి రక్తాన్ని మీకు అప్పగించి పాపం చేశాను” అని చెప్పాడు. అందుకు వారు, “ఐతే మాకేంటి? దాని సంగతి నువ్వే చూసుకో” అని చెప్పారు.  <span class="verse" id="V5">5&#160;</span>అప్పుడతడు ఆ వెండి నాణాలు దేవాలయంలో విసిరేసి, వెళ్ళి ఉరి వేసుకున్నాడు.  <span class="verse" id="V6">6&#160;</span>ముఖ్య యాజకులు ఆ వెండి నాణాలు తీసుకుని “ఇది రక్తం కొన్న డబ్బు. కాబట్టి దీన్ని కానుక పెట్టెలో వేయడం ధర్మశాస్త్ర విరుద్ధం” అని చెప్పుకున్నారు. </div><div class='p'> <span class="verse" id="V7">7&#160;</span>వారు ఆలోచించి ఆ సొమ్ముతో పరదేశులను పాతిపెట్టడం కోసం ఒక కుమ్మరి వాడి పొలం కున్నారు.  <span class="verse" id="V8">8&#160;</span>ఆ పొలాన్ని నేటివరకూ “రక్త పొలం” అని పిలుస్తున్నారు.  <span class="verse" id="V9">9&#160;</span>దీనితో, “ఇశ్రాయేలు ప్రజలు ఆయనకు కట్టిన వెల, క్రయధనం ముప్ఫై వెండి నాణాలు.  <span class="verse" id="V10">10&#160;</span>వారు ప్రభువు నాకు నియమించిన ప్రకారం కుమ్మరి వాడి పొలం కోసం ఇచ్చారు” అని దేవుడు యిర్మీయా ప్రవక్త ద్వారా చెప్పిన మాట నెరవేరింది. </div><div class='s'>యేసును పిలాతు ప్రశ్నించడం </div><div class='r'><a href='MRK15.htm#V1'>మార్కు 15:2-5</a>; <a href='LUK23.htm#V1'>లూకా 23:2-3</a>; <a href='JHN18.htm#V1'>యోహా 18:29-38</a> </div><div class='p'> <span class="verse" id="V11">11&#160;</span>యేసు పిలాతు ఎదుట నిలబడ్డాడు. అప్పుడు పిలాతు, “నీవు యూదుల రాజువా?” అని ఆయనను అడిగాడు. యేసు, <span class='wj'>“నీవే అంటున్నావు గదా”</span> అన్నాడు.  <span class="verse" id="V12">12&#160;</span>ముఖ్య యాజకులు, పెద్దలు ఆయన మీద నేరాలు మోపుతున్నప్పుడు ఆయన వాటికి ఏమీ జవాబు చెప్పలేదు.  <span class="verse" id="V13">13&#160;</span>కాబట్టి పిలాతు, “నీ మీద వీరు ఎన్ని నేరాలు మోపుతున్నారో నీవు వినడం లేదా?” అని ఆయనను అడిగాడు.  <span class="verse" id="V14">14&#160;</span>అయితే ఆయన ఒక్క మాటకైనా అతనికి జవాబు చెప్పకపోవడం పిలాతుకి చాలా ఆశ్చర్యం కలిగించింది. </div><div class='s'>యేసునా, బరబ్బనా? </div><div class='r'><a href='MRK15.htm#V1'>మార్కు 15:6-15</a>; <a href='LUK23.htm#V1'>లూకా 23:13-25</a>; <a href='JHN18.htm#V1'>యోహా 18:38-40</a> </div><div class='p'> <span class="verse" id="V15">15&#160;</span>ఆ పండగలో ప్రజలు కోరుకొనే ఒక ఖైదీని విడుదల చేయడం గవర్నరుకు వాడుక.  <span class="verse" id="V16">16&#160;</span>ఆ కాలంలో బరబ్బా అనే పేరు మోసిన ఒక బందిపోటు చెరసాలలో ఉన్నాడు.  <span class="verse" id="V17">17&#160;</span>కాబట్టి ప్రజలు తన దగ్గరికి వచ్చినప్పుడు పిలాతు వారిని ఇలా అడిగాడు, “నేను మీకు ఎవరిని విడుదల చేయాలి? బరబ్బనా లేక క్రీస్తు అని పిలిచే యేసునా?”  <span class="verse" id="V18">18&#160;</span>ఎందుకంటే వారు కేవలం అసూయతోనే ఆయనను అప్పగించారని అతనికి తెలుసు. </div><div class='p'> <span class="verse" id="V19">19&#160;</span>అతడు న్యాయపీఠం మీద కూర్చున్నప్పుడు అతని భార్య, “నీవు ఆ నిర్దోషి జోలికి పోవద్దు. ఈ రోజు నేను ఆయన గురించి కలలో బహు బాధపడ్డాను” అని అతనికి కబురు పంపింది.  <span class="verse" id="V20">20&#160;</span>ముఖ్య యాజకులు, పెద్దలు బరబ్బనే విడిపించమనీ యేసును చంపించాలని అడగమని జనసమూహాలను రెచ్చగొట్టారు. </div><div class='p'> <span class="verse" id="V21">21&#160;</span>పిలాతు, “ఈ ఇద్దరిలో నేనెవరిని విడుదల చేయాలని మీరు కోరుతున్నారు?” అని అడగగా వారు, “బరబ్బనే” అని అరిచారు.  <span class="verse" id="V22">22&#160;</span>అందుకు పిలాతు, “మరి క్రీస్తు అని పిలిచే ఈ యేసును ఏమి చెయ్యమంటారు?” అన్నాడు. వారంతా, “అతణ్ణి సిలువ వేయండి” అని కేకలు వేశారు.  <span class="verse" id="V23">23&#160;</span>పిలాతు, “ఎందుకు? ఇతడు ఏం నేరం చేశాడు?” అని అడిగినప్పుడు, వారు, “సిలువ వేయండి” అని ఇంకా ఎక్కువగా కేకలు వేశారు. </div><div class='p'> <span class="verse" id="V24">24&#160;</span>అల్లరి ఎక్కువౌతుందే గాని తన ప్రయత్నాలేమీ ఫలించడం లేదని గ్రహించి, పిలాతు నీళ్ళు తీసుకుని ఆ జనసమూహం ఎదుట చేతులు కడుక్కుని, “ఈ నీతిపరుని రక్తం విషయంలో నేను నిరపరాధిని, దీన్ని మీరే చూసుకోవాలి” అని చెప్పాడు.  <span class="verse" id="V25">25&#160;</span>అందుకు ప్రజలంతా, “అతడి రక్తం మా మీదా, మా పిల్లల మీదా ఉండుగాక” అన్నారు. </div><div class='s'>బరబ్బా విడుదల </div><div class='p'> <span class="verse" id="V26">26&#160;</span>అప్పుడు పిలాతు వారు కోరినట్టే బరబ్బను విడుదల చేసి, యేసును కొరడాలతో కొట్టించి సిలువ వేయడానికి అప్పగించాడు. </div><div class='s'>రాజుకు ముళ్ళ కిరీటం, సిలువ శిక్షకై కొనిపోవడం </div><div class='r'><a href='MRK15.htm#V1'>మార్కు 15:16-23</a>; <a href='LUK23.htm#V1'>లూకా 23:26-32</a> </div><div class='p'> <span class="verse" id="V27">27&#160;</span>అప్పుడు సైనికులు యేసును అధికార మందిరంలోకి తీసుకుపోయి, ఆయన ముందు సైనికులందరినీ పోగుచేశారు.  <span class="verse" id="V28">28&#160;</span>వారు ఆయన వస్త్రాలు తీసేసి, ఆయనకు ఎర్రని అంగీ తొడిగించారు.  <span class="verse" id="V29">29&#160;</span>ముళ్ళతో ఒక కిరీటం అల్లి ఆయన తలమీద పెట్టారు. ఆయన కుడి చేతిలో ఒక రెల్లు కర్ర ఉంచారు. అప్పుడు ఆయన ముందు మోకరించి, “యూదుల రాజా, నీకు శుభం!” అంటూ ఎగతాళి చేశారు.  <span class="verse" id="V30">30&#160;</span>ఆయన మీద ఉమ్మి వేసి, ఆ రెల్లు కర్రతో ఆయన తలమీద కొట్టారు.  <span class="verse" id="V31">31&#160;</span>అదంతా అయిన తరువాత ఆయనకు వేసిన అంగీ తీసివేసి ఆయన వస్త్రాలు ఆయనకు తొడిగించి, సిలువ వేయడానికి తీసుకు వెళ్ళారు.  <span class="verse" id="V32">32&#160;</span>వారు బయటికి వస్తూ ఉండగా కురేనే ప్రాంతానికి చెందిన సీమోను అనే వ్యక్తి కనిపించాడు. వారు బలవంతంగా అతని చేత ఆయన సిలువను మోయించారు. </div><div class='s'>సిలువ </div><div class='r'><a href='MRK15.htm#V1'>మార్కు 15:22-32</a>; <a href='LUK23.htm#V1'>లూకా 23:33-43</a>; <a href='JHN19.htm#V1'>యోహా 19:16-17</a> </div><div class='p'> <span class="verse" id="V33">33&#160;</span>వారు, “కపాల స్థలం” అని అర్థమిచ్చే ‘గొల్గొతా’ అనే చోటికి వచ్చారు.  <span class="verse" id="V34">34&#160;</span>అక్కడ చేదు కలిపిన ద్రాక్షారసాన్ని తాగడానికి ఆయనకు అందించారు గాని ఆయన దాన్ని రుచి చూసి తాగలేక నిరాకరించాడు. </div><div class='s'>లేఖనాల నెరవేర్పు </div><div class='r'><a href='MAT05.htm#V1'>మత్తయి 5:17-18</a>; <a href='GAL03.htm#V1'>గలతీ 3:11-14</a> </div><div class='p'> <span class="verse" id="V35">35&#160;</span>వారు ఆయనను సిలువ వేసిన తరవాత చీట్లు వేసి ఆయన బట్టలు పంచుకున్నారు.  <span class="verse" id="V36">36&#160;</span>అక్కడే ఆయనకు కావలిగా కూర్చున్నారు. </div><div class='p'> <span class="verse" id="V37">37&#160;</span>“ఇతడు యూదుల రాజైన యేసు’’ అని ఆయన మీద మోపిన నేరం రాసి ఉన్న ప్రకటన ఒకటి ఆయన తలకు పైన ఉంచారు.  <span class="verse" id="V38">38&#160;</span>ఆయన కుడి వైపున ఒకడు, ఎడమ వైపున ఒకడు ఇద్దరు బందిపోటు దొంగలను కూడా సిలువవేశారు. </div><div class='p'> <span class="verse" id="V39">39&#160;</span>ఆ దారిన వెళ్ళేవారు తలలూపుతూ,  <span class="verse" id="V40">40&#160;</span>“దేవాలయాన్ని పడగొట్టి మూడు రోజుల్లో కట్టేవాడా, నిన్ను నీవే రక్షించుకో. నీవు దేవుని కుమారుడివైతే సిలువ మీద నుండి దిగిరా!” అంటూ ఆయనను తిట్టారు. </div><div class='p'> <span class="verse" id="V41">41&#160;</span>అలాగే ధర్మశాస్త్ర పండితులూ, పెద్దలూ, ప్రధాన యాజకులూ ఆయనను వెక్కిరిస్తూ,  <span class="verse" id="V42">42&#160;</span>“ఇతడు ఇతరులను రక్షించాడు గానీ తనను రక్షించుకోలేడు. ఇశ్రాయేలు రాజు గదా, అతడిప్పుడు సిలువ మీద నుండి దిగి వస్తే అతణ్ణి నమ్ముతాం.  <span class="verse" id="V43">43&#160;</span>ఇతడు దేవునిలో విశ్వాసం ఉన్నవాడు గదా, తాను దేవుని కుమారుణ్ణి అని చెప్పాడు గదా. కాబట్టి ఆయనకిష్టమైతే దేవుడే ఇతన్ని తప్పిస్తాడు” అని హేళనగా మాట్లాడారు. </div><div class='p'> <span class="verse" id="V44">44&#160;</span>ఆయనతోబాటు సిలువ వేసిన దోపిడీ దొంగలు కూడా ఆయనను అలాగే నిందించారు. </div><div class='s'>యేసు క్రీస్తు మరణం </div><div class='r'><a href='MRK15.htm#V1'>మార్కు 15:33-41</a>; <a href='LUK23.htm#V1'>లూకా 23:44-49</a>; <a href='JHN19.htm#V1'>యోహా 19:30-37</a> </div><div class='p'> <span class="verse" id="V45">45&#160;</span>మధ్యాహ్నం పన్నెండు గంటల నుండి మూడు గంటల వరకూ దేశమంతా చీకటి కమ్మింది.  <span class="verse" id="V46">46&#160;</span>సుమారు మూడు గంటలప్పుడు యేసు, <span class='wj'>“ఏలీ, ఏలీ, లామా సబక్తానీ”</span> అని పెద్దగా కేక వేశాడు. ఆ మాటకు, <span class='wj'>“నా దేవా, నా దేవా, నా చెయ్యి ఎందుకు విడిచిపెట్టావు?”</span> అని అర్థం. </div><div class='p'> <span class="verse" id="V47">47&#160;</span>అక్కడ నిలబడిన వారిలో కొందరు ఆ మాట విని, “అతడు ఏలీయాను పిలుస్తున్నాడు” అన్నారు.  <span class="verse" id="V48">48&#160;</span>వెంటనే వారిలో ఒకడు పరిగెత్తుకుంటూ వెళ్ళి, స్పాంజ్ తెచ్చి పులిసిన ద్రాక్షరసంలో ముంచి, రెల్లు కర్రకు తగిలించి ఆయనకు తాగడానికి అందించాడు.  <span class="verse" id="V49">49&#160;</span>మిగిలిన వారు, “ఉండండి, ఏలీయా వచ్చి ఇతణ్ణి రక్షిస్తాడేమో చూద్దాం” అన్నారు. </div><div class='p'> <span class="verse" id="V50">50&#160;</span>యేసు మళ్ళీ పెద్దగా కేక వేసి ప్రాణం విడిచాడు. </div><div class='s'>ధర్మశాస్త్ర యుగం అంతం </div><div class='r'><a href='HEB09.htm#V1'>హెబ్రీ 9:3-8</a>; <a href='HEB10.htm#V1'>10:19-20</a> </div><div class='p'> <span class="verse" id="V51">51&#160;</span>అప్పుడు దేవాలయంలోని తెర పైనుండి కింది వరకూ రెండుగా చినిగింది. భూమి కంపించింది, బండలు బద్దలయ్యాయి.  <span class="verse" id="V52">52&#160;</span>సమాధులు తెరుచుకున్నాయి. కన్ను మూసిన అనేక మంది పరిశుద్ధుల శరీరాలు సజీవంగా లేచాయి.  <span class="verse" id="V53">53&#160;</span>వారు సమాధుల్లో నుండి బయటికి వచ్చి ఆయన పునరుత్థానం చెందిన తరువాత పవిత్ర నగరంలో ప్రవేశించి చాలామందికి కనిపించారు. </div><div class='p'> <span class="verse" id="V54">54&#160;</span>రోమా శతాధిపతి, అతనితో యేసుకు కావలి ఉన్నవారు, భూకంపాన్ని, జరిగిన సంఘటనలను చూసి చాలా భయపడ్డారు. “ఈయన నిజంగా దేవుని కుమారుడే” అని వారు చెప్పుకున్నారు.  <span class="verse" id="V55">55&#160;</span>యేసుకు ఉపచారం చేయడానికి గలిలయ నుండి ఆయన వెంట వచ్చిన అనేకమంది స్త్రీలు అక్కడ దూరంగా నిలబడి చూస్తున్నారు.  <span class="verse" id="V56">56&#160;</span>వారిలో మగ్దలేనే మరియ, యాకోబు, యోసేపు అనే వారి తల్లి అయిన మరియ, జెబెదయి కుమారుల తల్లి ఉన్నారు. </div><div class='s'>క్రీస్తు భూస్థాపన </div><div class='r'><a href='MRK15.htm#V1'>మార్కు 15:42-47</a>; <a href='LUK23.htm#V1'>లూకా 23:50-56</a>; <a href='JHN19.htm#V1'>యోహా 19:38-42</a> </div><div class='p'> <span class="verse" id="V57">57&#160;</span>ఆ సాయంకాలం అప్పటికే యేసు శిష్యుడుగా ఉండిన అరిమతయి యోసేపు అనే ఒక ధనవంతుడు వచ్చాడు.  <span class="verse" id="V58">58&#160;</span>అతడు పిలాతు దగ్గరికి వెళ్ళి, యేసు దేహాన్ని తనకు ఇప్పించమని విన్నవించుకున్నాడు. పిలాతు దాన్ని అతనికి అప్పగించమని ఆజ్ఞాపించాడు.  <span class="verse" id="V59">59&#160;</span>యోసేపు ఆ దేహాన్ని తీసుకుని శుభ్రమైన నారబట్టతో చుట్టాడు. </div><div class='p'> <span class="verse" id="V60">60&#160;</span>తాను రాతిలో తొలిపించుకున్న తన కొత్త సమాధిలో దాన్ని పెట్టాడు. తరువాత పెద్ద రాయితో సమాధి ద్వారాన్ని మూసివేసి వెళ్ళిపోయాడు.  <span class="verse" id="V61">61&#160;</span>మగ్దలేనే మరియ, వేరొక మరియ అక్కడే సమాధికి ఎదురుగా కూర్చుని ఉన్నారు. </div><div class='p'> <span class="verse" id="V62">62&#160;</span>ఆ తరువాతి రోజు, అంటే విశ్రాంతి దినానికి సిద్ధపడే రోజుకు తరువాతి రోజు ముఖ్య యాజకులు, పరిసయ్యులు పిలాతు దగ్గరికి వెళ్ళి,  <span class="verse" id="V63">63&#160;</span>“అయ్యా, ఆ మోసగాడు జీవించి ఉన్నప్పుడు ‘మూడు రోజుల తరువాత నేను సజీవంగా తిరిగి లేస్తాను’ అని చెప్పిన మాట మాకు జ్ఞాపకం ఉంది.  <span class="verse" id="V64">64&#160;</span>కాబట్టి మూడవ రోజు వరకూ సమాధిని భద్రం చేయమని ఆజ్ఞాపించండి. ఒకవేళ అతని శిష్యులు అతణ్ణి ఎత్తుకుపోయి ‘ఆయన మృతుల్లో నుండి సజీవంగా లేచాడు’ అని ప్రజల్లో ప్రచారం చేస్తారేమో. అదే జరిగితే మొదటి వంచన కంటే చివరి వంచన మరింత చెడ్డదౌతుంది” అన్నారు. </div><div class='p'> <span class="verse" id="V65">65&#160;</span>అందుకు పిలాతు, “కావలి వారున్నారు గదా, మీరు వెళ్ళి మీ శక్తి మేర సమాధిని భద్రం చేయండి” అని వారితో చెప్పాడు.  <span class="verse" id="V66">66&#160;</span>వారు వెళ్ళి రాతికి ముద్ర వేసి సమాధికి కావలి వారిని ఏర్పాటు చేశారు. </div><ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT26.htm'>&lt;</a></li>
<li><a href='MAT.htm'>27</a></li>
<li><a href='MAT28.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
