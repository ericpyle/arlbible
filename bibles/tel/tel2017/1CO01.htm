<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కొరింతీయులకు రాసిన మొదటి పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కొరింతీయులకు రాసిన మొదటి పత్రిక</a></li>
<li><a href='ROM16.htm'>&lt;</a></li>
<li><a href='1CO.htm'>1</a></li>
<li><a href='1CO02.htm'>&gt;</a></li>
</ul>
<div class="main">
<div class='mt'>కొరింతీయులకు రాసిన మొదటి పత్రిక </div><div class='is'>గ్రంథకర్త </div><div class='ip'>ఈ పత్రిక రచయితగా పౌలును గుర్తిస్తున్నారు. (1 కొరింతి 1:1; 16:21). పౌలు ఎఫేసులో ఉన్నప్పుడో, అంతకు ముందు కాలం లోనో ఈ పత్రిక కన్నా ముందటి పత్రిక మరొకటి అతడి కొరింతి సంఘానికి రాశాడు (5:10-11). కొరింతి సంఘం దాన్ని అపార్థం చేసుకున్నది. దురదృష్టవశాత్తూ ఆ పత్రిక ఇప్పుడు లభ్యం కావడం లేదు. ఈ ముందటి పత్రికలోని అంశాలు ఏమీ తెలియవు. డానికి స్పందనగా కొరింతి సంఘం వారు రాసి పంపిన పత్రికకు జవాబుగా పౌలు 1 కొరింతి పత్రిక రాశాడు. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 55 - 57 </div><div class='ip'>ఈ పత్రికను పౌలు ఎఫెసు నుండి రాశాడు. </div><div class='is'>స్వీకర్త </div><div class='ip'>1 కొరింతి పత్రికను అందుకున్న వారు కొరింతులో ఉన్న దేవుని సంఘం (1 కొరింతి 1:2). అయితే పౌలు తాను ఈ పత్రిక “ప్రతి చోటా మన ప్రభువైన యేసు క్రీస్తు నామంలో ప్రార్థించే వారందరి” కోసం అని కూడా పేర్కొన్నాడు. </div><div class='is'>ప్రయోజనం </div><div class='ip'>కొరింతి సంఘంలో నెలకొన్న స్థితిగతుల గురించి అనేకమంది ద్వారా పౌలుకు తెలిసింది. సంఘంలోని బలహీనతల విషయంలో దిద్దుబాటు, ఉపదేశం ఇచ్చి దానికి పూర్వ క్షేమ స్థితి కలిగించడం పౌలు ఈ పత్రిక రాయడంలో ముఖ్య ఉద్దేశం. చీలికలు (1:10-4:21), పునరుత్థానం గురించిన భిన్న బోధలు (అధ్యా. 15), దుర్నీతి (5, 6:12-20), ప్రభువు బల్ల విషయంలో దురాచారాలు (11:17-34) మొదలైన వాటిని సరిదిద్దడం ఈ పత్రిక ఉద్దేశం. కొరింతి సంఘంలో అనేక వర ప్రసాదాలు ఉన్నాయి (1:4-7). కానీ సంఘం పరిణతి చెందలేదు. ఆధ్యాత్మికంగా లేదు (3:1-4). సంఘం తనలోని అన్ని రకాల పాపాలను ఏ విధంగా పరిష్కరించుకోవాలి అనే డానికి ప్రాముఖ్యమైన సూచనలు పౌలు ఇస్తున్నాడు. అందులోని సంబంధ బాంధవ్యాల సమస్యలను, దురాచారాలను చూసీ చూడనట్టు పోనియ్యక నేరుగా సూటిగా పౌలు వాటిని ఎత్తి చూపుతున్నాడు. </div><div class='is'>ముఖ్యాంశం </div><div class='ip'>విశ్వాసి ప్రవర్తన </div><div class='iot'>విభాగాలు </div><div class='io'>1. పరిచయం (1:1-9) — 1:1-9 </div><div class='io'>2. కొరింతి సంఘంలో విభేదాలు — 1:10-4:21 </div><div class='io'>3. నైతిక అల్లకల్లోలం — 5:1-6:20 </div><div class='io'>4. వివాహ సూత్రాలు — 7:1-40 </div><div class='io'>5. అపొస్తలుల స్వేచ్ఛ — 8:1-11:1 </div><div class='io'>6. ఆరాధన సూచనలు — 11:2-34 </div><div class='io'>7. ఆధ్యాత్మిక బహుమతులు — 12:1-14:40 </div><div class='io'>8. పునరుత్థాన సిద్ధాంతం — 15:1-16:24  
</div><div class='chapterlabel' id="V0"> 1</div><div class='s'>కృపలో విశ్వాసి స్థానం </div><div class='p'> <span class="verse" id="V1">1&#160;</span>దేవుడు తన సంకల్పం ద్వారా యేసు క్రీస్తు అపొస్తలుడుగా ఉండడానికి పిలిచిన పౌలు, మన సోదరుడు సొస్తెనేసు,  <span class="verse" id="V2">2&#160;</span>కొరింతులో ఉన్న దేవుని సంఘానికి, అంటే క్రీస్తు యేసులో పవిత్రులై పరిశుద్ధులుగా ఉండడానికి పిలుపు పొందిన వారికీ, మనకూ ప్రభువైన యేసు క్రీస్తు నామంలో ప్రతి చోటా ప్రార్థించే వారికందరికీ శుభమని చెప్పి రాస్తున్నది.  <span class="verse" id="V3">3&#160;</span>మన తండ్రి అయిన దేవుని నుండీ ప్రభు యేసు క్రీస్తు నుండీ కృప, శాంతి మీకు కలుగు గాక. </div><div class='p'> <span class="verse" id="V4">4&#160;</span>క్రీస్తు యేసులో మీరు పొందిన దేవుని కృపను చూసి, మీ విషయం నా దేవునికి మానక కృతజ్ఞతాస్తుతులు చెల్లిస్తున్నాను.  <span class="verse" id="V5">5&#160;</span>క్రీస్తును గూర్చిన సాక్ష్యం మీలో స్థిరపడింది.  <span class="verse" id="V6">6&#160;</span>అందువల్ల ఆయనలో మీరు ప్రతి విషయంలో, అంటే సమస్త ఉపదేశంలో, సమస్త జ్ఞానంలో, ధనవంతులు అయ్యారు.  <span class="verse" id="V7">7&#160;</span>కాబట్టి ఏ కృపావరంలోనూ లోటు లేకుండా మీరు మన ప్రభు యేసు క్రీస్తు ప్రత్యక్షత కోసం ఎదురు చూస్తున్నారు.  <span class="verse" id="V8">8&#160;</span>మన ప్రభు యేసు క్రీస్తు రోజున మీరు నిష్కపటంగా ఉండేలా అంతం వరకూ ఆయన మిమ్మల్ని స్థిరపరుస్తాడు.  <span class="verse" id="V9">9&#160;</span>మన ప్రభు యేసు క్రీస్తు అనే తన కుమారుని సహవాసానికి మిమ్మల్ని పిలిచిన దేవుడు నమ్మదగినవాడు. </div><div class='s'>క్రీస్తులో కొరింతి విశ్వాసుల స్థానంతో పోల్చుకుంటే వారి పతనమైన ఆధ్యాత్మిక స్థితి </div><div class='p'> <span class="verse" id="V10">10&#160;</span>సోదరులారా, మన ప్రభు యేసు క్రీస్తు నామంలో నేను మిమ్మల్ని వేడుకునేది ఏమంటే మీరంతా ఏకభావంతో మాట్లాడుతూ, మీలో మీకు విభేదాలు లేకుండా చూసుకోండి. ఒకే మనసుతో, ఒకే ఉద్దేశంతో కలిసి మెలసి ఉండండి. </div><div class='s'>(1) వారు మానవ నాయకులను అనుసరిస్తున్నారు </div><div class='p'> <span class="verse" id="V11">11&#160;</span>సోదరులారా, మీలో కలహాలు ఉన్నాయని క్లోయె ఇంటివారి ద్వారా తెలిసింది.  <span class="verse" id="V12">12&#160;</span>మీలో ఒకడు ‘నేను పౌలు వాణ్ణి,’ ఒకడు ‘నేను అపొల్లో వాణ్ణి,’ మరొకడు ‘నేను కేఫా వాణ్ణి,’ ఇంకొకడు ‘నేను క్రీస్తు వాణ్ణి’ అని చెప్పుకుంటున్నారని నేను విన్నాను. </div><div class='p'> <span class="verse" id="V13">13&#160;</span>క్రీస్తు చీలికలు అయ్యాడా? పౌలు మీ కోసం సిలువ అనుభవించాడా? పౌలు నామంలో మీరు బాప్తిసం పొందారా?  <span class="verse" id="V14">14&#160;</span>నేను క్రిస్పుకు, గాయికి తప్ప వేరెవరికీ బాప్తిసం ఇయ్యలేదు. అందుకు దేవునికి కృతజ్ఞతలు చెబుతున్నాను.  <span class="verse" id="V15">15&#160;</span>ఎందుకంటే నా నామంలోకి మీరు బాప్తిసం పొందారని చెప్పుకోవడం నాకిష్టం లేదు.  <span class="verse" id="V16">16&#160;</span>స్తెఫను ఇంటివారికి కూడా బాప్తిసమిచ్చాను. వీరికి తప్ప మరెవరికైనా ఇచ్చానేమో నాకు తెలియదు.  <span class="verse" id="V17">17&#160;</span>క్రీస్తు నన్ను బాప్తిసమియ్యడానికి పంపలేదు. ఆయన సిలువ వ్యర్ధం కాకుండేలా, జ్ఞానయుక్తమైన మాటలతో కాక కేవలం సువార్త ప్రకటించడానికే ఆయన నన్ను పంపాడు. </div><div class='s'>(2) మానవపరమైన జ్ఞానంలో అతిశయిస్తున్నారు </div><div class='p'> <span class="verse" id="V18">18&#160;</span>సిలువ సందేశం, నశించే వారికి వెర్రితనమే గాని రక్షణ పొందుతున్న మనకు దేవుని శక్తి.  <span class="verse" id="V19">19&#160;</span>దీని గురించే ‘జ్ఞానుల జ్ఞానాన్ని నాశనం చేస్తాను. వివేకుల తెలివిని వ్యర్థం చేస్తాను’ అని రాసి ఉంది.  <span class="verse" id="V20">20&#160;</span>జ్ఞాని ఎక్కడున్నాడు? మేధావి ఎక్కడున్నాడు? సమకాలిక తర్కవాది ఎక్కడున్నాడు? ఈ లోక జ్ఞానాన్ని దేవుడు వెర్రితనంగా చేశాడు గదా?  <span class="verse" id="V21">21&#160;</span>లోకం తన జ్ఞానం ద్వారా దేవుణ్ణి తెలుసుకోలేక పోయింది కాబట్టి, సువార్త ప్రకటన అనే వెర్రితనం ద్వారా నమ్మేవారిని రక్షించడానికి దేవుడు దయతో సంకల్పించాడు. </div><div class='p'> <span class="verse" id="V22">22&#160;</span>యూదులు సూచనలు, అద్భుతాలు కావాలని కోరుతున్నారు. గ్రీకులు జ్ఞానం కావాలని వెదుకుతున్నారు.  <span class="verse" id="V23">23&#160;</span>అయితే మేము సిలువ పాలైన క్రీస్తును ప్రకటిస్తున్నాం. ఆయన యూదులకు ఒక అడ్డుబండగా, గ్రీసు దేశస్తులకు బుద్ధిహీనతగా ఉన్నాడు.  <span class="verse" id="V24">24&#160;</span>అయితే యూదులు గానీ, గ్రీకులు గానీ, ఎవరైతే పిలుపు పొందారో వారికి క్రీస్తు దేవుని శక్తీ దేవుని జ్ఞానమూ అయ్యాడు.  <span class="verse" id="V25">25&#160;</span>ఎందుకంటే దేవుని బుద్ధిహీనత మానవుల కంటే తెలివైనది, దేవుని బలహీనత మానవుల కంటే బలమైనది. </div><div class='s'>(3) ఏది ఏమైనా వారు అంత జ్ఞానులు కారు </div><div class='p'> <span class="verse" id="V26">26&#160;</span>సోదర సోదరీలారా, దేవుడు మిమ్మల్ని పిలిచిన పిలుపును గమనించండి. మీలో లోకం దృష్టిలో తెలివైనవారు, ఘనులు, గొప్ప వంశం వారు ఎంతోమంది లేరు కదా.  <span class="verse" id="V27">27&#160;</span>దేవుడు తెలివైన వారిని సిగ్గు పరచడానికి లోకంలో బుద్ధిహీనులను ఏర్పాటు చేసుకున్నాడు, బలవంతులను సిగ్గు పరచడానికి లోకంలో బలహీనులను ఏర్పాటు చేసుకున్నాడు.  <span class="verse" id="V28">28&#160;</span>గొప్పవారిని హీనపరచడానికి లోకంలో నీచులనూ, మనుషులు తిరస్కరించిన వారిని, ఎన్నిక లేని వారిని దేవుడు ఎన్నుకున్నాడు.  <span class="verse" id="V29">29&#160;</span>ఎందుకంటే తన ముందు ఎవరూ గొప్పలు చెప్పుకోకూడదని దేవుని ఉద్దేశం. </div><div class='p'> <span class="verse" id="V30">30&#160;</span>అయితే దేవుడు చేసిన దానివలన మీరు క్రీస్తు యేసులో ఉన్నారు.  <span class="verse" id="V31">31&#160;</span>“అతిశయించేవాడు ప్రభువును బట్టి మాత్రమే అతిశయించాలి” అని రాసి ఉన్నట్టుగా దేవుని మూలంగా క్రీస్తు మనకు జ్ఞానం, నీతి, పవిత్రత, విమోచనం అయ్యాడు. </div><ul class='tnav'>
<li><a href='index.htm'>కొరింతీయులకు రాసిన మొదటి పత్రిక</a></li>
<li><a href='ROM16.htm'>&lt;</a></li>
<li><a href='1CO.htm'>1</a></li>
<li><a href='1CO02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
