<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ప్రసంగి 4</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ప్రసంగి</a></li>
<li><a href='ECC03.htm'>&lt;</a></li>
<li><a href='ECC.htm'>4</a></li>
<li><a href='ECC05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='p'> <span class="verse" id="V1">1&#160;</span>ఆ తరవాత సూర్యుని కింద జరుగుతున్న వివిధ రకాల అన్యాయాలను గురించి నేను ఆలోచించాను. బాధలు పడేవారు కన్నీరు కారుస్తున్నారు. వారికి ఆదరణ లేదు. వారిని అణచి వేసే వారు బలవంతులు కాబట్టి వారిని ఆదరించేవారెవరూ లేరు.  <span class="verse" id="V2">2&#160;</span>కాబట్టి ఇప్పుడు జీవిస్తున్న వారి కంటే గతించిపోయిన వారే ధన్యులు అనుకున్నాను.  <span class="verse" id="V3">3&#160;</span>ఇంకా పుట్టని వారు సూర్యుని కింద జరుగుతున్న ఈ అక్రమాలను చూడలేదు కాబట్టి ఈ ఇద్దరి కంటే వారు ఇంకా ధన్యులు అనుకున్నాను. </div><div class='s'>జ్ఞానుల, అజ్ఞానుల కష్టం </div><div class='p'> <span class="verse" id="V4">4&#160;</span>కష్టంతో, నైపుణ్యంగా చేసే ప్రతి పనీ వేరొకరి అసూయకి కారణం అవుతున్నదని నేను చూశాను. ఇది కూడా నిష్ప్రయోజనంగా, ఒకడు గాలిని పట్టుకోడానికి చేసే ప్రయత్నంలాగా ఉంది.  <span class="verse" id="V5">5&#160;</span>బుద్ధిహీనుడు పని చేయకుండా చేతులు ముడుచుకుని కూర్చోవడం వల్ల తనను తనే నాశనం చేసుకుంటున్నాడు.<a href="#FN1" class="notemark">*<span class="popup"> తనను తనే నాశనం చేసుకుంటున్నాడు. తన స్వంత శరీరాన్నే తినాల్సి వస్తుంది</span></a>  <span class="verse" id="V6">6&#160;</span>రెండు చేతులతో కష్టం, గాలి కోసం ప్రయత్నాలు చేసేకంటే ఒక చేతిలో నెమ్మది కలిగి ఉండడం మంచిది. </div><div class='p'> <span class="verse" id="V7">7&#160;</span>నేను ఆలోచిస్తున్నపుడు సూర్యుని కింద నిష్ప్రయోజనమైంది ఇంకొకటి కనిపించింది. </div><div class='q2'> <span class="verse" id="V8">8&#160;</span>ఒకడు ఒంటరిగా ఉన్నాడు. </div><div class='q2'>అతనికి జతగాడు గాని, కొడుకు గాని, సోదరుడు గాని లేడు. </div><div class='q2'>అయినా అతడు ఎప్పుడూ కష్టపడుతూనే ఉంటాడు. </div><div class='q2'>ఐశ్వర్యం అతనికి తృప్తి కలిగించదు. </div><div class='q2'>సుఖమనేది లేకుండా ఎవరి కోసం ఇంత కష్టపడుతున్నాను అనుకుంటాడు. </div><div class='q2'>ఇది కూడా ఆవిరిలాగా నిష్ప్రయోజనం, విచారకరం. </div><div class='q2'> <span class="verse" id="V9">9&#160;</span>ఇద్దరు కష్టపడితే ఇద్దరికీ మంచి జరుగుతుంది. </div><div class='q2'>కాబట్టి ఒంటరిగా కంటే ఇద్దరు కలిసి ఉండడం మంచిది. </div><div class='q2'> <span class="verse" id="V10">10&#160;</span>ఒకడు కింద పడినా మరొకడు లేపుతాడు. </div><div class='q2'>అయితే ఒక్కడే ఉంటే అతడు పడినప్పుడు లేపేవాడు లేనందువలన అతనికి కష్టమే మిగులుతుంది. </div><div class='q2'> <span class="verse" id="V11">11&#160;</span>ఇద్దరు కలిసి పండుకొంటే వారికి వెచ్చగా ఉంటుంది. ఒక్కడే ఉంటే వీలు కాదు కదా! </div><div class='q2'> <span class="verse" id="V12">12&#160;</span>ఒంటరిగా ఉన్నవాణ్ణి పడదోయడం తేలిక. </div><div class='q2'>అయితే ఇద్దరు కలిసి ఉంటే తమపై దాడిని ఎదుర్కోగలరు. </div><div class='q2'>మూడు పేటల తాడు త్వరగా తెగిపోదు గదా? </div><div class='p'> <span class="verse" id="V13">13&#160;</span>మంచి హెచ్చరికలు వినడానికి ఇష్టం లేని మూర్ఖుడైన ముసలి రాజుకంటే జ్ఞానవంతుడైన ఒక చిన్న పిల్లవాడు శ్రేష్ఠుడు.  <span class="verse" id="V14">14&#160;</span>అలాంటివాడు తన దేశంలో బీదవాడుగా పుట్టినా, చెరసాలలో ఉన్నా రాజుగా పట్టాభిషేకం పొందుతాడు.  <span class="verse" id="V15">15&#160;</span>సూర్యుని కింద జీవిస్తూ తిరిగే వారంతా చనిపోయిన రాజుకు బదులు రాజైన ఆ చిన్నవాని పక్షం వహిస్తారని నేను గ్రహించాను.  <span class="verse" id="V16">16&#160;</span>ప్రతి ఒక్కరూ అతనికి విధేయత చూపడానికి వస్తారు. అయితే ఆ తరవాత వారిలో అనేకమంది అతనిపై ఇష్టం చూపరు. నిజానికి ఇది కూడా నిష్ప్రయోజనమే, ఒకడు గాలిని పట్టుకోడానికి ప్రయత్నించినట్టే. </div><ul class='tnav'>
<li><a href='index.htm'>ప్రసంగి</a></li>
<li><a href='ECC03.htm'>&lt;</a></li>
<li><a href='ECC.htm'>4</a></li>
<li><a href='ECC05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">4:5</a>
 <span class="fq">తనను తనే నాశనం చేసుకుంటున్నాడు. </span><span class="ft">తన స్వంత శరీరాన్నే తినాల్సి వస్తుంది</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
