<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మీకా 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మీకా</a></li>
<li><a href='JON04.htm'>&lt;</a></li>
<li><a href='MIC.htm'>1</a></li>
<li><a href='MIC02.htm'>&gt;</a></li>
</ul>
<div class="main">
<div class='mt'>మీకా </div><div class='is'>గ్రంథకర్త </div><div class='ip'>మీకా గ్రంథ రచయిత మీకా ప్రవక్త (1:1). ఇతడు పల్లెటూరి వాడు. నగరానికి వెళ్ళి ఆ ప్రజల సామాజిక ఆధ్యాత్మిక అన్యాయాలు, విగ్రహ పూజలు మూలంగా వారి మీదకి ముంచుకు రానున్న తీర్పును గురించి దైవ సందేశాన్ని ప్రకటించాడు. దేశంలో వ్యవసాయ ప్రధానమైన ప్రాంతంలో ఇతడు నివసించాడు. దేశంలోని ప్రభుత్వ కేంద్రాలకు దూరాన ఇతని నివాసం. ఆ విధంగా తన జాతిలో అణగారిపోయిన నిర్భాగ్యుల విషయం ఇతడు చింతించాడు. అంగవైకల్యం గలవారు, వెలివేతకు గురైన వారు, బాధితులు మొదలైన వారి పక్షం వహించాడు (4:6). పాతనిబంధనలో కెల్లా యేసు పుట్టుక గురించిన అత్యంత ప్రాముఖ్యమైన ప్రవచనం మీకాలో ఉంది. ఆయన పుట్టుకకు 700 సంవత్సరాలకు ముందే ఆయన పుట్టబోయే ఊరు, ఆయన నిత్యత్వం గురించి మీకా ప్రవచించాడు (5:2). </div><div class='is'>రచనా కాలం, ప్రదేశం </div><div class='ip'>సుమారు క్రీ. పూ. 735 - 700 </div><div class='ip'>మీకా మొదటి ప్రవచనాలు ఇశ్రాయేలు ఉత్తర రాజ్యపతనానికి కొద్దిగా ముందు వచ్చాయి (1:2-7). ఇతర ప్రవచనాలు బబులోను చెర కాలంలో, మరికొన్ని ప్రవాసులు స్వదేశం తిరిగి వచ్చాక రాయడం జరిగింది. </div><div class='is'>స్వీకర్త </div><div class='ip'>ఉత్తర ఇశ్రాయేల్ ప్రజలకు, దక్షిణ యూదా ప్రజలకు కూడా మీకా రాశాడు. </div><div class='is'>ప్రయోజనం </div><div class='ip'>మీకా ప్రవచనాలు రెండు ప్రాముఖ్యమైన భవిషత్తు వాక్కులు చుట్టు కేంద్రీకృతం అయినాయి. ఒకటి ఇశ్రాయేల్, యూదాలపై తీర్పు (1:1-3:12). రెండవది వెయ్యేళ్ళ పాలనలో దేవుని ప్రజల ప్రాభవం (4:1-5:16). తన ప్రజల పక్షంగా దేవుడు తాను చేసిన ఉపకారాలను వారికి గుర్తు చేస్తున్నాడు. వారు తమ సంగతి తాము చూసుకుంటే తాను వారి కోసం ఎలా శ్రద్ధ చూపాడో చెబుతున్నడు. </div><div class='is'>ముఖ్యాంశం </div><div class='ip'>దైవ తీర్పు. </div><div class='iot'>విభాగాలు </div><div class='io'>1. ముంచుకు వస్తున్న దైవ తీర్పు — 1:1-2:13 </div><div class='io'>2. వినాశనం గురించి సందేశం — 3:1-5:15 </div><div class='io'>3. ప్రజల దోషాన్ని రుజువు చేసే సందేశం — 6:1-7:10 </div><div class='io'>4. ఉపసంహారం — 7:11-20  
</div><div class='chapterlabel' id="V0"> 1</div><div class='s'>యెరూషలేము, సమరయ </div><div class='p'> <span class="verse" id="V1">1&#160;</span>యోతాము ఆహాజు హిజ్కియా అనే యూదా రాజుల రోజుల్లో సమరయ గురించి యెరూషలేము గురించి దర్శనాల్లో మోరష్తీయుడైన మీకాకు యెహోవా తెలియజేసిన సందేశం. </div><div class='p'> <span class="verse" id="V2">2&#160;</span>ప్రజలారా, మీరంతా వినండి. </div><div class='q'>భూమీ, నువ్వూ నీలో ఉన్నదంతా వినాలి. </div><div class='q'>యెహోవా ప్రభువు మీ మీద సాక్ష్యం చెప్పబోతున్నాడు. </div><div class='q'>పరిశుద్ధాలయంలోనుంచి ప్రభువు మీ మీద సాక్ష్యం చెప్పబోతున్నాడు. </div><div class='q'> <span class="verse" id="V3">3&#160;</span>చూడండి. యెహోవా తన స్థలం విడిచి బయలుదేరుతున్నాడు. </div><div class='q'>ఆయన దిగి భూమి మీది ఉన్నత స్థలాల మీద నడవబోతున్నాడు. </div><div class='q'> <span class="verse" id="V4">4&#160;</span>ఆయన కింద పర్వతాలు కరిగిపోతాయి. లోయలు పగిలిపోతాయి. </div><div class='q'>నిప్పుకు కరిగిపోయే మైనంలా, </div><div class='q'>వాలు మీద పడ్డ నీళ్ళు పారే విధంగా అవి కరిగిపోతున్నాయి. </div><div class='p'> <span class="verse" id="V5">5&#160;</span>ఇదంతా యాకోబు తిరుగుబాటు మూలంగానే. </div><div class='q'>ఇశ్రాయేలు సంతానం వారి పాపాలే కారణం. </div><div class='q'>యాకోబు తిరుగుబాటుకు మూలం ఏంటి? </div><div class='q'>అది సమరయ కాదా? </div><div class='q'>యూదావారి ఉన్నత స్థలాల మూలం ఏంటి? </div><div class='q'>అది యెరూషలేము కాదా? </div><div class='p'> <span class="verse" id="V6">6&#160;</span>నేను సమరయను పొలం లోని రాళ్లకుప్పలాగా చేస్తాను. </div><div class='q'>ద్రాక్షతోటలు నాటే స్థలంగా చేస్తాను. </div><div class='q'>దాని రాళ్ళు లోయలో పారబోస్తాను, </div><div class='q'>దాని పునాదులు కనబడేలా చేస్తాను. </div><div class='q'> <span class="verse" id="V7">7&#160;</span>దాని చెక్కుడు బొమ్మలు ముక్కలు ముక్కలవుతాయి. </div><div class='q'>దాని కానుకలు మంటల్లో కాలిపోతాయి. </div><div class='q'>దాని విగ్రహాలన్నిటినీ నేను పాడు చేస్తాను. </div><div class='q'>అది వేశ్యగా సంపాదించుకున్న కానుకలతో వాటిని తెచ్చుకుంది, </div><div class='q'>కాబట్టి అవి వేశ్య జీతంగా మళ్ళీ వెళ్ళిపోతాయి. </div><div class='s'>ప్రవక్త విలాపం </div><div class='p'> <span class="verse" id="V8">8&#160;</span>ఈ కారణంగా నేను కేకలు పెట్టి ప్రలాపిస్తాను. </div><div class='q'>చెప్పులూ బట్టలూ వేసుకోకుండా తిరుగుతాను. </div><div class='q'>నక్కల్లాగా అరుస్తాను. గుడ్లగూబల్లాగా మూలుగుతాను. </div><div class='q'> <span class="verse" id="V9">9&#160;</span>దాని గాయాలు మానవు. </div><div class='q'>అవి యూదాకు తగిలాయి. </div><div class='q'>నా ప్రజల గుమ్మం వరకూ, యెరూషలేము వరకూ అవి వచ్చాయి. </div><div class='q'> <span class="verse" id="V10">10&#160;</span>ఈ సంగతి గాతులో చెప్పవద్దు. </div><div class='q'>అక్కడ ఏమాత్రం ఏడవద్దు. </div><div class='q'>బేత్ లెయప్రలో నేను దుమ్ములో పడి పొర్లాడాను. </div><div class='p'> <span class="verse" id="V11">11&#160;</span>షాఫీరు పురవాసులారా, </div><div class='q'>నగ్నంగా సిగ్గుతో వెళ్ళిపోండి. </div><div class='q'>జయనాను పురవాసులారా, బయటకు రావద్దు. </div><div class='q'>బేత్ ఎజేల్ దుఖిస్తోంది. </div><div class='q'>వారి భద్రత తొలిగి పోయింది. </div><div class='q'> <span class="verse" id="V12">12&#160;</span>మారోతువారు మంచి కబురు కోసం ఆరాటంగా ఉన్నారు. </div><div class='q'>యెహోవా విపత్తు కలిగించాడు. </div><div class='q'>అది యెరూషలేము గుమ్మాల వరకూ వచ్చింది. </div><div class='p'> <span class="verse" id="V13">13&#160;</span>లాకీషు పురవాసులారా, రథాలకు యుద్ధాశ్వాలను పూన్చండి. </div><div class='q'>ఇశ్రాయేలు వారు చేసిన తిరుగుబాట్లు నీలో కనిపించాయి. </div><div class='q'>నువ్వు సీయోను కుమార్తె పాపానికి ప్రారంభం. </div><div class='q'> <span class="verse" id="V14">14&#160;</span>మీరు విడుదల కోసం మోరెషెత్ గాతుకు కానుకలిస్తారు. </div><div class='q'>అక్జీబు ఊరు ఇశ్రాయేలు రాజులను మోసగిస్తుంది. </div><div class='p'> <span class="verse" id="V15">15&#160;</span>మారేషా పురవాసులారా, మిమ్మల్ని వశం చేసుకునే వాణ్ణి మీ మీదికి పంపిస్తాను. </div><div class='q'>ఇశ్రాయేలీయుల నాయకులు<a href="#FN1" class="notemark">*<span class="popup"> నాయకులు మహిమ </span></a> అదుల్లాం గుహకు వెళ్ళిపోతారు. </div><div class='q'> <span class="verse" id="V16">16&#160;</span>నీకిష్టమైన పిల్లల కోసం నీ తల బోడి చేసుకో. </div><div class='q'>నీ వెంట్రుకలు కత్తిరించుకో. </div><div class='q'>రాబందులాగా బోడిగా ఉండు. </div><div class='q'>నీ పిల్లలు నీ దగ్గర నుంచి చెరలోకి వెళ్ళిపోతారు. </div><ul class='tnav'>
<li><a href='index.htm'>మీకా</a></li>
<li><a href='JON04.htm'>&lt;</a></li>
<li><a href='MIC.htm'>1</a></li>
<li><a href='MIC02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V15">1:15</a>
 <span class="fq">నాయకులు </span><span class="ft">మహిమ </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
