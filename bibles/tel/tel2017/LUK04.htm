<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 4</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK03.htm'>&lt;</a></li>
<li><a href='LUK.htm'>4</a></li>
<li><a href='LUK05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>క్రీస్తు విషమ పరీక్ష </div><div class='r'><a href='MAT04.htm#V1'>మత్తయి 4:1-11</a>; <a href='MRK01.htm#V1'>మార్కు 1:12-13</a> </div><div class='p'> <span class="verse" id="V1">1&#160;</span>యేసు పరిశుద్ధాత్మతో నిండి యొర్దాను నది నుండి తిరిగి వచ్చాడు. పరిశుద్ధాత్మ ఆయనను అరణ్యంలోకి నడిపించాడు.  <span class="verse" id="V2">2&#160;</span>అక్కడ నలభై రోజులు సాతాను ఆయనను విషమ పరీక్షలకు గురి చేశాడు. ఆ రోజుల్లో ఆయన ఏమీ తినలేదు. ఆ తరువాత ఆయనకు ఆకలి వేసింది. </div><div class='p'> <span class="verse" id="V3">3&#160;</span>సాతాను ఆయనతో, “నీవు దేవుడి కుమారుడివైతే, ఈ రాయిని రొట్టె అయిపోమని ఆజ్ఞాపించు” అన్నాడు.  <span class="verse" id="V4">4&#160;</span>యేసు, <span class='wj'>“ ‘మనిషి రొట్టె వలన మాత్రమే బతకడు’ అని రాసి ఉంది”</span> అని జవాబిచ్చాడు. </div><div class='p'> <span class="verse" id="V5">5&#160;</span>అప్పుడు సాతాను ఆయనను ఎత్తయిన కొండ మీదికి తీసుకు వెళ్ళి, ప్రపంచ రాజ్యాలన్నీ ఒక్క క్షణంలో ఆయనకు చూపించాడు.  <span class="verse" id="V6">6&#160;</span>“ఈ రాజ్యాధికారమంతా వాటి వైభవాలతో పాటు నీకిస్తాను. దానిపై అధికారం నాదే. అది ఎవరికివ్వడం నా ఇష్టమో వారికిస్తాను.  <span class="verse" id="V7">7&#160;</span>కాబట్టి నీవు నాకు మొక్కి నన్ను పూజిస్తే ఇదంతా నీదే” అని ఆయనతో చెప్పాడు.  <span class="verse" id="V8">8&#160;</span>అయితే యేసు, <span class='wj'>“ ‘నీ దేవుడైన ప్రభువును పూజించి ఆయనను మాత్రమే సేవించాలి’ అని రాసి ఉంది”</span> అని జవాబిచ్చాడు. </div><div class='p'> <span class="verse" id="V9">9&#160;</span>ఆ తరువాత సాతాను యేసును యెరూషలేముకు తీసుకువెళ్ళి దేవాలయ గోపురంపై ఉంచి, “నీవు దేవుని కుమారుడివైతే ఇక్కడ నుండి కిందికి దూకు. </div><div class='q'> <span class="verse" id="V10">10&#160;</span>‘దేవుడు నిన్ను కాపాడడానికి నిన్ను గురించి తన దూతలకు ఆజ్ఞాపిస్తాడు. </div><div class='q'> <span class="verse" id="V11">11&#160;</span>నీ పాదాలకు రాయి తగలకుండా వారు నిన్ను తమ చేతుల్లో ఎత్తిపట్టుకుంటారు’ </div><div class='q'>అని రాసి ఉంది గదా,” అని ఆయనతో అన్నాడు. </div><div class='p'> <span class="verse" id="V12">12&#160;</span>అయితే యేసు, <span class='wj'>“ ‘నీ దేవుడైన ప్రభువును పరీక్షించకూడదు’ అని రాసి ఉంది”</span> అని జవాబిచ్చాడు.  <span class="verse" id="V13">13&#160;</span>సాతాను, యేసును అన్ని రకాలుగా పరీక్షించడం ముగించి మరొక అవకాశం వచ్చేవరకూ ఆయనను విడిచి వెళ్ళిపోయాడు. </div><div class='s'>యేసు గలిలయ తిరిగి రావడం </div><div class='r'><a href='MAT04.htm#V1'>మత్తయి 4:12-16</a>; <a href='MRK01.htm#V1'>మార్కు 1:14</a> </div><div class='p'> <span class="verse" id="V14">14&#160;</span>అప్పుడు యేసు పరిశుద్ధాత్మ శక్తితో గలిలయకు తిరిగి వెళ్ళిపోయాడు. ఆయనను గురించిన సమాచారం ఆ ప్రాంతమంతా వ్యాపించింది.  <span class="verse" id="V15">15&#160;</span>ఆయన వారి సమాజ మందిరాల్లో బోధిస్తుంటే అందరూ ఆయనను మెచ్చుకున్నారు. </div><div class='s'>నజరేతు సమాజ మందిరంలో </div><div class='p'> <span class="verse" id="V16">16&#160;</span>ఒక రోజు తాను పెరిగిన నజరేతుకు ఆయన వచ్చాడు. తన అలవాటు ప్రకారం విశ్రాంతి దినాన సమాజ మందిరానికి వెళ్ళి చదవడానికి నిలబడ్డాడు.  <span class="verse" id="V17">17&#160;</span>యెషయా ప్రవక్త గ్రంథం వారు ఆయనకు అందించారు. ఆయన గ్రంథం విప్పితే, </div><div class='q'> <span class="verse" id="V18">18&#160;</span> <span class='wj'>“ప్రభువు ఆత్మ నా మీద ఉన్నాడు.</span> </div><div class='q'><span class='wj'>పేదలకు సువార్త ప్రకటించడానికి ఆయన నన్ను అభిషేకించాడు.</span> </div><div class='q'><span class='wj'>చెరలో ఉన్న వారికి స్వేచ్ఛ, గుడ్డివారికి చూపు వస్తుందని ప్రకటించడానికీ అణగారిన వారిని విడిపించడానికీ,</span> </div><div class='q'> <span class="verse" id="V19">19&#160;</span> <span class='wj'>ప్రభువు అనుగ్రహ సంవత్సరం ప్రకటించడానికీ ఆయన నన్ను పంపాడు”</span> </div><div class='p'>అని రాసిన చోటు ఆయనకు దొరికింది. </div><div class='p'> <span class="verse" id="V20">20&#160;</span>ఆయన గ్రంథం మూసి సమాజ మందిర పరిచారకునికి ఇచ్చి కూర్చున్నాడు.  <span class="verse" id="V21">21&#160;</span>సమాజ మందిరంలో ఉన్న వారంతా ఆయనను తేరి చూశారు. <span class='wj'>“మీరు వింటూ ఉండగానే ఈ లేఖనం నెరవేరింది”</span> అని ఆయన వారితో అన్నాడు. </div><div class='p'> <span class="verse" id="V22">22&#160;</span>అందరూ ఆయనను గురించి గొప్పగా చెప్పుకున్నారు. ఆయన నోటి నుంచి వచ్చే దయాపూరితమైన మాటలకు ఆశ్చర్యపడ్డారు. “ఈయన యోసేపు కొడుకు గదా?” అని చెప్పుకున్నారు.  <span class="verse" id="V23">23&#160;</span>ఆయన వారితో, <span class='wj'>“వైద్యుడా, నిన్ను నీవే బాగు చేసుకో” అనే సామెత నాకు చెప్పి, కపెర్నహూములో నీవు చేసిన వాటన్నిటినీ మేము విన్నాం, వాటిని ఈ నీ సొంత ఊరులో కూడా చేయమని మీరు తప్పకుండా నాతో అంటారు”</span> అన్నాడు. </div><div class='p'> <span class="verse" id="V24">24&#160;</span>ఆయన ఇంకా ఇలా అన్నాడు, <span class='wj'>“ఏ ప్రవక్తనూ తన సొంత ఊరి వారు అంగీకరించరు.</span>  <span class="verse" id="V25">25&#160;</span> <span class='wj'>ఏలీయా ప్రవక్త రోజుల్లో ఇశ్రాయేలు దేశంలో చాలామంది వితంతువులు ఉన్నారు. మూడున్నర సంవత్సరాలు ఆకాశం మూసుకుపోయి దేశమంతా తీవ్రమైన కరువు రాగా,</span>  <span class="verse" id="V26">26&#160;</span> <span class='wj'>దేవుడు ఏలీయాను ఎవరి దగ్గరకీ పంపలేదు. సీదోను ప్రాంతంలో సారెపతు అనే ఊరిలో ఉన్న ఒక వితంతువు దగ్గరకే పంపాడు.</span> </div><div class='p'> <span class="verse" id="V27">27&#160;</span> <span class='wj'>ఎలీషా ప్రవక్త కాలంలో ఇశ్రాయేలులో ఎందరో కుష్టురోగులున్నా, సిరియా వాడైన నయమాను తప్ప ఎవరూ బాగుపడలేదు.”</span> </div><div class='p'> <span class="verse" id="V28">28&#160;</span>సమాజ మందిరంలో ఉన్నవారంతా ఆ మాటలు విని  <span class="verse" id="V29">29&#160;</span>ఆగ్రహంతో నిండిపోయి, లేచి ఆయనను ఊరి బయటకు తోసుకుపోయి కొండ కొమ్ము వరకూ తీసికెళ్ళారు. వారి ఊరు కొండ పైన ఉంది. ఆయనను అక్కడ నుండి పడదోయాలనుకున్నారు.  <span class="verse" id="V30">30&#160;</span>అయితే ఆయన వారి మధ్యనుంచి తప్పుకుని తన దారిన వెళ్ళిపోయాడు. </div><div class='s'>కపెర్నహూములో దయ్యాలు వెళ్ళగొట్టడం </div><div class='r'><a href='MRK01.htm#V1'>మార్కు 1:23-26</a> </div><div class='p'> <span class="verse" id="V31">31&#160;</span>అప్పుడాయన గలిలయ ప్రాంతంలోని కపెర్నహూము అనే ఊరు వచ్చి, విశ్రాంతి దినాన వారికి బోధించాడు.  <span class="verse" id="V32">32&#160;</span>వారాయన బోధకు ఆశ్చర్యపడ్డారు. ఎందుకంటే ఆయన సాధికారికంగా మాట్లాడాడు.  <span class="verse" id="V33">33&#160;</span>ఆ సమాజ మందిరంలో అపవిత్ర దయ్యపు ఆత్మ పట్టిన వాడొకడున్నాడు. అతడు బిగ్గరగా ఇలా కేకలు వేశాడు,  <span class="verse" id="V34">34&#160;</span>“నజరేతువాడా యేసూ, మాతో నీకేం పని? మమ్మల్ని నాశనం చేయడానికి వచ్చావా? నీవెవరో నాకు తెలుసు. నీవు దేవుని పరిశుద్ధుడివి.”  <span class="verse" id="V35">35&#160;</span>యేసు, <span class='wj'>“ఊరుకో! ఇతనిలో నుండి బయటకు రా”</span> అని దయ్యాన్ని ఆజ్ఞాపించాడు. దయ్యం అతణ్ణి వారి మధ్యలో కింద పడేసి అతనికి ఏ హానీ చేయకుండా అతనిలో నుండి బయటికి వచ్చేసింది.  <span class="verse" id="V36">36&#160;</span>అందరూ ఆశ్చర్య పడ్డారు. “ఇది ఎలాటి మాట, ఈయన అధికారంతో ప్రభావంతో దయ్యాలకు ఆజ్ఞాపిస్తుంటే అవి బయటికి వచ్చేస్తున్నాయి” అని ఒకరితో ఒకరు చెప్పుకున్నారు.  <span class="verse" id="V37">37&#160;</span>అప్పుడు ఆయనను గురించిన సమాచారం ఆ చుట్టుపక్కల ప్రాంతమంతా పాకిపోయింది. </div><div class='s'>పేతురు అత్తకు స్వస్థత </div><div class='r'><a href='MAT08.htm#V1'>మత్తయి 8:14-17</a>; <a href='MRK01.htm#V1'>మార్కు 1:29-38</a> </div><div class='p'> <span class="verse" id="V38">38&#160;</span>ఆయన సమాజ మందిరం నుండి, సీమోను ఇంటికి వెళ్ళాడు. సీమోను అత్త తీవ్రమైన జ్వరంతో బాధపడుతూ ఉంది. ఆమెను బాగు చేయాలని వారాయన్ని బతిమిలాడారు.  <span class="verse" id="V39">39&#160;</span>ఆయన ఆమె దగ్గర నిలబడి జ్వరాన్ని మందలించగానే జ్వరం ఆమెను విడిచింది. వెంటనే ఆమె లేచి వారికి సేవ చేయసాగింది. </div><div class='p'> <span class="verse" id="V40">40&#160;</span>పొద్దుగుంకుతున్నపుడు అనేక రకాల జబ్బులున్న వారిని యేసు దగ్గరికి తెచ్చారు. వారిలో ప్రతి ఒక్కరి మీదా ఆయన చేతులుంచి బాగు చేశాడు.  <span class="verse" id="V41">41&#160;</span>వారిలో చాలామందిలో నుండి దయ్యాలు, “నీవు దేవుని కుమారుడివి” అని కేకలు వేస్తూ బయటికి వెళ్ళిపోయాయి. ఆయన క్రీస్తు అని వాటికి తెలుసు కాబట్టి ఆయన వాటిని గద్దించి వాటిని మాట్లాడనివ్వలేదు. </div><div class='p'> <span class="verse" id="V42">42&#160;</span>తెల్లవారినప్పుడు ఆయన బయలుదేరి ఒక ఏకాంత స్థలానికి వెళ్ళాడు. ప్రజలు గుంపులుగా ఆయనను వెదుకుతూ ఆయన ఉన్న చోటికి వచ్చారు. తమ దగ్గర నుండి వెళ్ళిపోకుండా ఆయనను ఆపాలని చూశారు.  <span class="verse" id="V43">43&#160;</span>అయితే ఆయన, <span class='wj'>“నేనింకా చాలా ఊళ్ళలో దేవుని రాజ్య సువార్తను ప్రకటించాలి. దీని కోసమే దేవుడు నన్ను పంపాడు”</span> అని వారితో చెప్పాడు.  <span class="verse" id="V44">44&#160;</span>ఆపైన ఆయన యూదయ ప్రాంతమంతటా ఉన్న సమాజ మందిరాల్లో ప్రకటిస్తూ వచ్చాడు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK03.htm'>&lt;</a></li>
<li><a href='LUK.htm'>4</a></li>
<li><a href='LUK05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
