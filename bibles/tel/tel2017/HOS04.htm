<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 4</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS03.htm'>&lt;</a></li>
<li><a href='HOS.htm'>4</a></li>
<li><a href='HOS05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>1. ఇశ్రాయేలీయులు దుర్నీతి </div><div class='p'> <span class="verse" id="V1">1&#160;</span>ఇశ్రాయేలు ప్రజలారా, యెహోవా మాట ఆలకించండి. </div><div class='p'>సత్యం, కనికరం, దేవుణ్ణి గూర్చిన జ్ఞానం దేశంలో లేకపోవడం చూసి. </div><div class='p'>యెహోవా దేశనివాసులతో వ్యాజ్యెమాడుతున్నాడు. </div><div class='p'> <span class="verse" id="V2">2&#160;</span>అబద్ధసాక్ష్యం పలకడం, అబద్ధమాడడం. </div><div class='p'>హత్య, దొంగతనం, వ్యభిచారం అలవాటై పోయింది. </div><div class='p'>ప్రజలు కన్నం వేస్తారు. మానక హత్య చేస్తారు. </div><div class='p'> <span class="verse" id="V3">3&#160;</span>కాబట్టి దేశం ఎండిపోతూ ఉంది. </div><div class='p'>దాని పశువులు, పక్షులు, దానిలో నివసించే వాళ్ళంతా క్షీణించి పోతున్నారు. </div><div class='p'>సముద్రంలో చేపలు సైతం గతించిపోతున్నాయి. </div><div class='p'> <span class="verse" id="V4">4&#160;</span>ఒకడు మరొకడిపై వ్యాజ్యం వెయ్యనివ్వవద్దు. </div><div class='p'>ఒకడు మరొకడిపై నింద వెయ్యనివ్వవద్దు. </div><div class='p'>ఎందుకంటే యాజకులారా, నేను తప్పు పట్టేది మిమ్మల్నే. </div><div class='p'> <span class="verse" id="V5">5&#160;</span>యాజకులు పగటి వేళ కూలిపోతారు. రాత్రివేళ నీతోబాటు ప్రవక్తలు పడిపోతారు. </div><div class='p'>నీ తల్లిని నేను నాశనం చేస్తాను. </div><div class='p'> <span class="verse" id="V6">6&#160;</span>నా ప్రజలు అజ్ఞానం వల్ల నశిస్తున్నారు. ఎందుకంటే వారు జ్ఞానాన్ని తిరస్కరించారు. </div><div class='p'>నాకు యాజకుడివి కాకుండా నేను కూడా నిన్ను తోసిపుచ్చుతాను. </div><div class='p'>ఎందుకంటే నీవు నీ దేవుడినైన నా చట్టాన్ని విస్మరించావు. నీ పిల్లలను కూడా నేను పట్టించుకోను. </div><div class='p'> <span class="verse" id="V7">7&#160;</span>యాజకుల సంఖ్య ఎక్కువైన కొద్దీ వారు నా పట్ల అధికంగా పాపం చేశారు. </div><div class='p'>కాబట్టి వారి ఘనతను నీచస్థితికి మారుస్తాను. </div><div class='p'> <span class="verse" id="V8">8&#160;</span>నా జనుల పాపాలను ఆహారంగా చేసుకుంటారు గనక ప్రజలు మరింతగా పాపం చేయాలని వారు చూస్తారు. </div><div class='p'> <span class="verse" id="V9">9&#160;</span>కాబట్టి జనులకు ఎలాగో యాజకులకూ అలాగే జరుగుతుంది. </div><div class='p'>వారి దుర్మార్గాన్ని బట్టి నేను వారిని శిక్షిస్తాను. </div><div class='p'>వారి క్రియలనుబట్టి వారందరికీ ప్రతీకారం చేస్తాను. </div><div class='p'> <span class="verse" id="V10">10&#160;</span>వారు నాకు, అంటే యెహోవాకు దూరమయ్యారు. నన్ను విడిచిపోయారు. </div><div class='p'>కాబట్టి వారు భోజనం చేసినా తృప్తి పొందరు. </div><div class='p'>వ్యభిచారం చేస్తారు గానీ అభివృద్ధి పొందలేరు. </div><div class='p'> <span class="verse" id="V11">11&#160;</span>లైంగిక విచ్చలవిడితనం, ద్రాక్షామద్యం, కొత్త ద్రాక్షా రసం, వారి మతి పోగొట్టాయి. </div><div class='p'> <span class="verse" id="V12">12&#160;</span>నా ప్రజలు తాము పెట్టుకున్న చెక్క బొమ్మల దగ్గర విచారణ చేస్తారు. </div><div class='p'>వారి చేతికర్ర వారికి ప్రవచనాలు చెబుతున్నది. </div><div class='p'>వ్యభిచార మనస్సు వారిని దారి తప్పించగా వారు నన్ను, అంటే వారి దేవుణ్ణి విసర్జించారు. </div><div class='p'> <span class="verse" id="V13">13&#160;</span>వారు పర్వత శిఖరాల మీద బలులర్పిస్తారు. </div><div class='p'>కొండలపై ధూపం వేస్తారు. </div><div class='p'>సింధూర వృక్షాల కింద, చినారు వృక్షాల కింద, </div><div class='p'>మస్తకి వృక్షాల కింద నీడ మంచిదని అక్కడే ధూపం వేస్తారు. </div><div class='p'>అందువలనే మీ కూతుర్లు వేశ్యలయ్యారు. మీ కోడళ్ళు కూడా వ్యభిచారిణులయ్యారు. </div><div class='p'> <span class="verse" id="V14">14&#160;</span>మీ కుమార్తెలు చేసే లైంగిక దుర్మార్గతను బట్టి నేను వారిని శిక్షించను. </div><div class='p'>మీ కోడళ్ళ వ్యభిచారాన్ని బట్టి నేను వారిని శిక్షించను. </div><div class='p'>ఎందుకంటే ప్రజలు తామే వేశ్యల దగ్గరికి పోతారు. </div><div class='p'>తామే ఆలయ వేశ్యలతో పోకిరీ పనులు చెయ్యడం కోసం బలులర్పిస్తారు. </div><div class='p'>అవగాహన లేని జనం నిర్మూలమైపోతారు. </div><div class='p'> <span class="verse" id="V15">15&#160;</span>ఇశ్రాయేలూ, నీవు వేశ్యవైపోయావు. </div><div class='p'>అయినా యూదా ఆ పాపంలో పాలు పొందక పోవుగాక. </div><div class='p'>మీరు గిల్గాలు వెళ్లొద్దు. బేతావెనుకు పోవద్దు. </div><div class='p'>యెహోవా జీవం తోడని ప్రమాణం చేయవద్దు. </div><div class='p'> <span class="verse" id="V16">16&#160;</span>పొగరుబోతు పెయ్యలాగా ఇశ్రాయేలువారు మొండిగా ప్రవర్తించారు. </div><div class='p'>మైదానంలో మేసే గొర్రె పిల్లలను నడిపించినట్టు దేవుడు వారినెలా నడిపిస్తాడు? </div><div class='p'> <span class="verse" id="V17">17&#160;</span>ఎఫ్రాయిము విగ్రహాలతో ఏకమయ్యాడు. </div><div class='p'>అతణ్ణి అలానే ఉండనియ్యి. </div><div class='p'> <span class="verse" id="V18">18&#160;</span>వారికి ద్రాక్షారసం లేకుండా పోయినా, </div><div class='p'>వ్యభిచారం మానుకోలేదు. </div><div class='p'>వారి అధికారులు ఎంతో ఇష్టంగా సిగ్గుమాలిన దాన్ని ప్రేమిస్తారు. </div><div class='p'> <span class="verse" id="V19">19&#160;</span>సుడిగాలి వారిని చుట్టబెట్టుకు పోతుంది. </div><div class='p'>తాము అర్పించిన బలుల కారణంగా వారు సిగ్గుపడతారు. </div><ul class='tnav'>
<li><a href='index.htm'>హోషేయ</a></li>
<li><a href='HOS03.htm'>&lt;</a></li>
<li><a href='HOS.htm'>4</a></li>
<li><a href='HOS05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
