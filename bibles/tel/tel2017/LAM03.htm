<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 విలాప వాక్యములు 3</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>విలాప వాక్యములు</a></li>
<li><a href='LAM02.htm'>&lt;</a></li>
<li><a href='LAM.htm'>3</a></li>
<li><a href='LAM04.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>విలాపం, నిరీక్షణ </div><div class='p'> <span class="verse" id="V1">1&#160;</span>నేను యెహోవా ఆగ్రహదండం వల్ల బాధ అనుభవించిన వాణ్ణి. </div><div class='p'> <span class="verse" id="V2">2&#160;</span>ఆయన నన్ను తోలి వేసి, వెలుగులో కాకుండా చీకట్లో నడిచేలా చేశాడు. </div><div class='p'> <span class="verse" id="V3">3&#160;</span>నిజంగా ఆయన నా మీద తిరగబడ్డాడు. రోజంతా నన్ను శిక్షిస్తున్నాడు. </div><div class='p'> <span class="verse" id="V4">4&#160;</span>ఆయన నా మాంసం, నా చర్మం చీకిపోయేలా చేస్తున్నాడు, నా ఎముకలను విరగ్గొట్టాడు. </div><div class='p'> <span class="verse" id="V5">5&#160;</span>నాకు విరుద్ధంగా ముట్టడి కంచె నిర్మించాడు. క్రూరత్వం, కష్టం నా చుట్టూ ఉంచాడు. </div><div class='p'> <span class="verse" id="V6">6&#160;</span>ఎప్పుడో చనిపోయిన వాళ్ళు ఉండే చీకటి తావుల్లో నేను ఉండేలా చేశాడు. </div><div class='p'> <span class="verse" id="V7">7&#160;</span>ఆయన నా చుట్టూ గోడ కట్టాడు. </div><div class='p'>నేను తప్పించుకోలేను. నా సంకెళ్ళు బరువుగా చేశాడు. </div><div class='p'> <span class="verse" id="V8">8&#160;</span>నేను కేకలు పెట్టి పిలిచినా, నా ప్రార్థనలు తోసివేశాడు. </div><div class='p'> <span class="verse" id="V9">9&#160;</span>ఆయన నా దారికి అడ్డంగా చెక్కుడు రాళ్ళ గోడలను ఉంచాడు. </div><div class='p'>నేను ఎక్కడికి తిరిగినా నాకు దారి కనిపించలేదు.  <span class="verse" id="V10">10&#160;</span>నా పాలిట ఆయన పొంచి ఉన్న ఎలుగుబంటిలా ఉన్నాడు. </div><div class='p'>దాగి ఉన్న సింహంలా ఉన్నాడు. </div><div class='p'> <span class="verse" id="V11">11&#160;</span>నాకు దారి లేకుండా చేసి నన్ను చీల్చి చెండాడి నాకు దిక్కు లేకుండా చేశాడు. </div><div class='p'> <span class="verse" id="V12">12&#160;</span>విల్లు ఎక్కుపెట్టి బాణానికి గురిగా ఆయన నన్ను ఎన్నుకున్నాడు. </div><div class='p'> <span class="verse" id="V13">13&#160;</span>తన అంబుల పొదిలోని బాణాలన్నీ ఆయన నా మూత్రపిండాల గుండా దూసుకెళ్ళేలా చేశాడు. </div><div class='p'> <span class="verse" id="V14">14&#160;</span>నా ప్రజలందరికీ నేను నవ్వులాటగా ఉన్నాను. </div><div class='p'>ప్రతి రోజూ వాళ్ళు నా గురించి ఆక్షేపణ పాటలు పాడుతున్నారు. </div><div class='p'> <span class="verse" id="V15">15&#160;</span>చేదు పదార్ధాలు ఆయన నాకు తినిపించాడు. </div><div class='p'>విష ద్రావకంతో నన్ను మత్తెక్కేలా చేశాడు. </div><div class='p'> <span class="verse" id="V16">16&#160;</span>రాళ్లతో నా పళ్ళు విరగ్గొట్టాడు. బూడిదలోకి నన్ను అణగ దొక్కాడు. </div><div class='p'> <span class="verse" id="V17">17&#160;</span>నా జీవితంలోనుంచి శాంతి తొలగించాడు. నాకు సంతోషం గుర్తు లేదు. </div><div class='p'> <span class="verse" id="V18">18&#160;</span>కాబట్టి నేను “నా శోభ అంతరించి పోయింది, యెహోవాలో నాకు ఇంక ఆశ మిగల లేదు” అనుకున్నాను. </div><div class='p'> <span class="verse" id="V19">19&#160;</span>నా బాధ, నా దురవస్థ, నేను తాగిన ద్రావకపు చేదు నేను గుర్తు చేసుకుంటున్నాను. </div><div class='p'> <span class="verse" id="V20">20&#160;</span>కచ్చితంగా నేను వాటిని గుర్తు చేసుకుని, నాలో నేను కృంగిపోయాను. </div><div class='p'> <span class="verse" id="V21">21&#160;</span>కాని, నేను దీన్ని గుర్తు చేసుకొన్నప్పుడు నాకు ఆశ కలుగుతూ ఉంది. </div><div class='p'> <span class="verse" id="V22">22&#160;</span>యెహోవా కృప గలవాడు. ఆయన నిబంధన నమ్మకత్వాన్ని బట్టి మనం ఇంకా పూర్తిగా నాశనం కాలేదు. </div><div class='p'> <span class="verse" id="V23">23&#160;</span>ప్రతి రోజూ మళ్ళీ కొత్తగా ఆయన దయగల చర్యలు చేస్తాడు. </div><div class='p'>నీ నమ్మకత్వం ఎంతో గొప్పది! </div><div class='p'> <span class="verse" id="V24">24&#160;</span>“యెహోవా నా వారసత్వం” అని నా ప్రాణం ప్రకటిస్తూ ఉంది. </div><div class='p'>కాబట్టి ఆయనలోనే నా నమ్మిక ఉంచుతున్నాను. </div><div class='p'> <span class="verse" id="V25">25&#160;</span>తన కోసం కనిపెట్టుకుని ఉండే వాళ్ళ పట్ల, ఆయనను వెదికే వాళ్ళ పట్ల యెహోవా మంచివాడు. </div><div class='p'> <span class="verse" id="V26">26&#160;</span>యెహోవా కలిగించే రక్షణ కోసం మౌనంగా కనిపెట్టడం మంచిది. </div><div class='p'> <span class="verse" id="V27">27&#160;</span>తన యవ్వనంలో కాడి మోయడం మనిషికి మంచిది. </div><div class='p'> <span class="verse" id="V28">28&#160;</span>అతని మీద దాన్ని మోపిన వాడు యెహోవాయే గనుక అతడు ఒంటరిగానూ, మౌనంగానూ కూర్చుని ఉండాలి. </div><div class='p'> <span class="verse" id="V29">29&#160;</span>ఒకవేళ నిరీక్షణ కలుగవచ్చేమో గనుక అతడు బూడిదలో తన మూతి పెట్టుకోవాలి. </div><div class='p'> <span class="verse" id="V30">30&#160;</span>అతడు తనను కొట్టేవాడివైపు తన చెంపను తిప్పాలి. </div><div class='p'>అతడు పూర్తిగా అవమానంతో నిండి ఉండాలి. </div><div class='p'> <span class="verse" id="V31">31&#160;</span>ప్రభువు అతన్ని ఎల్లకాలం తృణీకరించడు. </div><div class='p'> <span class="verse" id="V32">32&#160;</span>ఆయన శోకం రప్పించినా, తన నిబంధన నమ్మకత్వపు గొప్పదనాన్ని బట్టి కనికరం చూపిస్తాడు. </div><div class='p'> <span class="verse" id="V33">33&#160;</span>హృదయపూర్వకంగా ఆయన మనుషులను పీడించడు, బాధ కలిగించడు. </div><div class='p'> <span class="verse" id="V34">34&#160;</span>దేశంలో బందీలుగా ఉన్నవాళ్ళందరినీ కాళ్ల కింద తొక్కడం, </div><div class='p'> <span class="verse" id="V35">35&#160;</span>మహోన్నతుని సన్నిధిలో మనుషులకు న్యాయం దొరకక పోవడం, </div><div class='p'> <span class="verse" id="V36">36&#160;</span>ఒక మనిషి హక్కును తొక్కిపెట్టడం ప్రభువు చూడడా? </div><div class='p'> <span class="verse" id="V37">37&#160;</span>ప్రభువు ఆజ్ఞలేకుండా, మాట ఇచ్చి దాన్ని నెరవేర్చ గలవాడెవడు? </div><div class='p'> <span class="verse" id="V38">38&#160;</span>మహోన్నతుడైన దేవుని నోట్లో నుంచి కీడు, మేలు రెండూ బయటకు వస్తాయి గదా? </div><div class='p'> <span class="verse" id="V39">39&#160;</span>బతికున్న వాళ్ళల్లో ఎవరికైనా తమ పాపాలకు శిక్ష వేస్తే మూలగడం ఎందుకు? </div><div class='p'> <span class="verse" id="V40">40&#160;</span>మన మార్గాలు పరిశీలించి తెలుసుకుని మనం మళ్ళీ యెహోవా వైపు తిరుగుదాం. </div><div class='p'> <span class="verse" id="V41">41&#160;</span>ఆకాశంలో ఉన్న దేవుని వైపు మన హృదయాన్నీ, మన చేతులను ఎత్తి ఇలా ప్రార్థన చేద్దాం. </div><div class='p'> <span class="verse" id="V42">42&#160;</span>మేము అతిక్రమం చేసి తిరుగుబాటు చేశాం. అందుకే నువ్వు మమ్మల్ని క్షమించలేదు. </div><div class='p'> <span class="verse" id="V43">43&#160;</span>నువ్వు కోపం ధరించుకుని మమ్మల్ని తరిమావు. దయ లేకుండా మమ్మల్ని వధించావు. </div><div class='p'> <span class="verse" id="V44">44&#160;</span>మా ప్రార్థన నీ దగ్గరికి చేరకుండా నువ్వు మేఘంతో నిన్ను నువ్వు కప్పుకొన్నావు. </div><div class='p'> <span class="verse" id="V45">45&#160;</span>జాతుల మధ్య మమ్మల్ని విడనాడి, పనికిరాని చెత్తగా చేశావు. </div><div class='p'> <span class="verse" id="V46">46&#160;</span>మా శత్రువులందరూ మమ్మల్ని చూసి నోరు తెరిచి ఎగతాళి చేశారు. </div><div class='p'> <span class="verse" id="V47">47&#160;</span>గుంటను గురించిన భయం, విధ్వంసం, నాశనం మా మీదకు వచ్చాయి. </div><div class='p'> <span class="verse" id="V48">48&#160;</span>నా ప్రజల కుమారికి కలిగిన నాశనం నేను చూసినప్పుడు నా కన్నీరు ఏరులై పారుతోంది. </div><div class='p'> <span class="verse" id="V49">49&#160;</span>యెహోవా దృష్టించి ఆకాశం నుంచి చూసే వరకూ, </div><div class='p'> <span class="verse" id="V50">50&#160;</span>నా కన్నీరు ఆగదు. అది ప్రవహిస్తూనే ఉంటుంది. </div><div class='p'> <span class="verse" id="V51">51&#160;</span>నా పట్టణపు ఆడపిల్లలందరినీ చూస్తూ నా కళ్ళకు తీవ్రమైన బాధ కలుగుతోంది. </div><div class='p'> <span class="verse" id="V52">52&#160;</span>ఒకడు పక్షిని తరిమినట్టు నా శత్రువులు అకారణంగా నన్ను కనికరం లేకుండా తరిమారు. </div><div class='p'> <span class="verse" id="V53">53&#160;</span>వారు నన్ను బావిలో పడేసి నా మీద రాయిని పెట్టారు. </div><div class='p'> <span class="verse" id="V54">54&#160;</span>నీళ్లు నా తల మీదుగా పారాయి. నేను నాశనమయ్యానని అనుకొన్నాను. </div><div class='p'> <span class="verse" id="V55">55&#160;</span>యెహోవా, అగాధమైన గుంటలోనుంచి నేను నీ నామాన్ని పిలిచాను. </div><div class='p'> <span class="verse" id="V56">56&#160;</span>సాయం కోసం నేను మొర్ర పెట్టినప్పుడు నీ చెవులు మూసుకోవద్దు అని నేనన్నప్పుడు, నువ్వు నా స్వరం ఆలకించావు. </div><div class='p'> <span class="verse" id="V57">57&#160;</span>నేను నీకు మొర్ర పెట్టిన రోజు నువ్వు నా దగ్గరికి వచ్చి నాతో “భయపడవద్దు” అని చెప్పావు. </div><div class='p'> <span class="verse" id="V58">58&#160;</span>ప్రభూ, నువ్వు నా జీవితపు వివాదాల విషయంలో వాదించి నా జీవాన్ని విమోచించావు. </div><div class='p'> <span class="verse" id="V59">59&#160;</span>యెహోవా, నాకు కలిగిన అణిచివేత నువ్వు చూశావు. నాకు న్యాయం తీర్చు. </div><div class='p'> <span class="verse" id="V60">60&#160;</span>నా మీద పగ తీర్చుకోవాలని వాళ్ళు చేసే ఆలోచనలన్నీ నీకు తెలుసు. </div><div class='p'> <span class="verse" id="V61">61&#160;</span>యెహోవా, వాళ్ళు నా గురించి చేసే ఆలోచనలు, వాళ్ళు పలికే దూషణ నువ్వు విన్నావు. </div><div class='p'> <span class="verse" id="V62">62&#160;</span>నా మీదికి లేచిన వాళ్ళు పలికే మాటలు, రోజంతా వాళ్ళు నా గురించి చేసే ఆలోచనలు నీకు తెలుసు. </div><div class='p'> <span class="verse" id="V63">63&#160;</span>యెహోవా, వాళ్ళు కూర్చున్నా లేచినా, వాళ్ళు ఎగతాళిగా పాడే పాటలకు నేనే గురి. </div><div class='p'> <span class="verse" id="V64">64&#160;</span>యెహోవా, వాళ్ళ చేతులు చేసిన పనులను బట్టి నువ్వు వాళ్లకు ప్రతీకారం చేస్తావు. </div><div class='p'> <span class="verse" id="V65">65&#160;</span>వాళ్ళ గుండెల్లో భయం పుట్టిస్తావు. వాళ్ళను శపిస్తావు. </div><div class='p'> <span class="verse" id="V66">66&#160;</span>యెహోవా, ఉగ్రతతో వాళ్ళను వెంటాడుతావు. ఆకాశం కింద ఉండకుండాా వాళ్ళను నాశనం చేస్తావు. </div><ul class='tnav'>
<li><a href='index.htm'>విలాప వాక్యములు</a></li>
<li><a href='LAM02.htm'>&lt;</a></li>
<li><a href='LAM.htm'>3</a></li>
<li><a href='LAM04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
