<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హోషేయ 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హోషేయ</a></li>
<li><a href='HOS04.htm'>&lt;</a></li>
<li><a href='HOS.htm'>5</a></li>
<li><a href='HOS06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>1. ఇశ్రాయేలీయుల విషయంలో దేవుని ఉగ్రత </div><div class='p'> <span class="verse" id="V1">1&#160;</span>యాజకులారా, నామాట వినండి. </div><div class='p'>ఇశ్రాయేలు వంశమా, శ్రద్ధగా విను. </div><div class='p'>రాజ వంశమా, విను. </div><div class='p'>మీరు మిస్పా మీద ఉరిగా, తాబోరు మీద వలగా ఉన్నారు. </div><div class='p'>కాబట్టి మీ అందరిపైకీ తీర్పు రాబోతున్నది. </div><div class='p'> <span class="verse" id="V2">2&#160;</span>తిరుగుబాటుదారులు తీవ్రంగా వధ జరిగించారు. కాబట్టి నేను వారందరినీ శిక్షిస్తాను. </div><div class='p'> <span class="verse" id="V3">3&#160;</span>ఎఫ్రాయిమును నేనెరుగుదును. </div><div class='p'>ఇశ్రాయేలువారు నాకు తెలియని వారు కారు. </div><div class='p'>ఎఫ్రాయిమూ, నీవు ఇప్పుడే వేశ్యవయ్యావు. </div><div class='p'>ఇశ్రాయేలువారు మైలబడి పోయారు. </div><div class='p'> <span class="verse" id="V4">4&#160;</span>వారు నా దగ్గరికి రాకుండా వారి క్రియలు అడ్డుపడుతున్నాయి. </div><div class='p'>వారిలో వ్యభిచార మనసుంది. నన్ను, అంటే యెహోవాను వారు ఎరుగరు. </div><div class='p'> <span class="verse" id="V5">5&#160;</span>ఇశ్రాయేలు వారి గర్వం వారికి వ్యతిరేకంగా సాక్ష్యమిస్తున్నది. </div><div class='p'>ఇశ్రాయేలు వారు, ఎఫ్రాయిము వారు తమ దోషంలో చిక్కుకుపోయి తొట్రుపడుతున్నారు. </div><div class='p'>వారితోబాటు యూదావారు కూడా తొట్రిల్లుతున్నారు. </div><div class='p'> <span class="verse" id="V6">6&#160;</span>వారు గొర్రెలను, ఎడ్లను తీసుకుని యెహోవాను వెదకబోతారు గాని, </div><div class='p'>ఆయన వారికి కనబడడు. ఎందుకంటే ఆయన తనను మరుగు చేసుకున్నాడు. </div><div class='p'> <span class="verse" id="V7">7&#160;</span>వారు యెహోవాకు విశ్వాసఘాతకులయ్యారు. అక్రమ సంతానాన్ని కన్నారు. ఇక ఇప్పుడు వారి అమావాస్య పర్వదినాలు వారి పొలాలతో సహా వారిని మింగేస్తాయి. </div><div class='p'> <span class="verse" id="V8">8&#160;</span>గిబియాలో బాకా ఊదండి. </div><div class='p'>రమాలో భేరీనాదం చెయ్యండి. </div><div class='p'>“బెన్యామీనూ, మేము మీతో వస్తున్నాం” అని బేతావెనులో కేకలు పెట్టండి. </div><div class='p'> <span class="verse" id="V9">9&#160;</span>శిక్షదినాన ఎఫ్రాయిము శిథిలమై పోతుంది. </div><div class='p'>తప్పనిసరిగా జరగబోయే దాన్ని ఇశ్రాయేలీయుల గోత్రాల వారికి నేను తెలియజేస్తున్నాను. </div><div class='p'> <span class="verse" id="V10">10&#160;</span>యూదా వారి అధిపతులు సరిహద్దు రాళ్లను తీసేసే వారిలా ఉన్నారు. </div><div class='p'>నీళ్లు ప్రవహించినట్టు నేను వారిపై నా ఉగ్రత కుమ్మరిస్తాను. </div><div class='p'> <span class="verse" id="V11">11&#160;</span>ఎఫ్రాయిమీయులు నలిగి పచ్చడైపోయారు. </div><div class='p'>తీర్పు వల్ల వారు సమూల నాశనమయ్యారు. </div><div class='p'>ఎందుకంటే వారు విగ్రహాలకు వంగి నమస్కరిస్తూ నడుచుకుంటున్నారు. </div><div class='p'> <span class="verse" id="V12">12&#160;</span>ఎఫ్రాయిమీయుల పాలిట చెద పురుగులాగా, </div><div class='p'>యూదావారికి కుళ్లిపోజేసే వ్యాధి లాగా నేను ఉంటాను. </div><div class='p'> <span class="verse" id="V13">13&#160;</span>తన వ్యాధిని ఎఫ్రాయిము చూశాడు. </div><div class='p'>తన పుండును యూదా చూశాడు. </div><div class='p'>ఎఫ్రాయిము అష్షూరీయుల దగ్గరికి వెళ్ళాడు. </div><div class='p'>ఆ గొప్ప రాజు దగ్గరికి రాయబారులను పంపాడు. </div><div class='p'>అయితే అతడు నిన్ను బాగు చేయలేకపోయాడు. </div><div class='p'>నీ పుండు నయం చేయలేకపోయాడు. </div><div class='p'> <span class="verse" id="V14">14&#160;</span>ఎందుకంటే నేను ఎఫ్రాయిమీయులకు సింహం లాగా ఉంటాను. </div><div class='p'>యూదావారికి కొదమ సింహం వలే ఉంటాను. </div><div class='p'>నేనే వారిని చీల్చేసి వెళ్ళిపోతాను. నేనే వారిని తీసుకుపోతాను. </div><div class='p'>వారిని విడిపించే వాడొక్కడు కూడా ఉండడు. </div><div class='p'> <span class="verse" id="V15">15&#160;</span>వారు తమ దోషాన్ని ఒప్పుకుని నన్ను వెదికే వరకూ నేను నా చోటికి తిరిగి వెళ్ళను. </div><div class='p'>తమ దురవస్థలో వారు నన్ను మనస్ఫూర్తిగా వెదికే సమయం దాకా నేను వదిలిపెట్టను. </div><ul class='tnav'>
<li><a href='index.htm'>హోషేయ</a></li>
<li><a href='HOS04.htm'>&lt;</a></li>
<li><a href='HOS.htm'>5</a></li>
<li><a href='HOS06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
