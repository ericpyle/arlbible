<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోహాను రాసిన సువార్త 4</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>యేసు గలిలయకు తరలి పోవడం </div><div class='p'> <span class="verse" id="V1">1&#160;</span>యేసు యోహాను కన్నా ఎక్కువ మందిని శిష్యులుగా చేసుకుంటున్నాడని, అతని కన్నా ఎక్కువ మందికి బాప్తిసమిస్తున్నాడని పరిసయ్యులు విన్నారని ప్రభువుకు తెలిసింది.  <span class="verse" id="V2">2&#160;</span>నిజానికి యేసు తానే బాప్తిసం ఇవ్వలేదు, ఆయన శిష్యులు ఇస్తూ ఉన్నారు.  <span class="verse" id="V3">3&#160;</span>అప్పుడు ఆయన యూదయ దేశం నుండి ప్రయాణమై గలిలయ దేశానికి వెళ్ళాడు.  <span class="verse" id="V4">4&#160;</span>మార్గంలో సమరయ ప్రాంతం గుండా ఆయన ప్రయాణం చేయాల్సి వచ్చింది.  <span class="verse" id="V5">5&#160;</span>అలా ఆయన సమరయలో ఉన్న సుఖారు అనే ఊరికి వచ్చాడు. ఈ ఊరి దగ్గరే యాకోబు తన కొడుకు యోసేపుకు కొంత భూమిని ఇచ్చాడు. </div><div class='s'>సమరయ స్త్రీతో యేసు </div><div class='p'> <span class="verse" id="V6">6&#160;</span>యాకోబు బావి అక్కడ ఉంది. యేసు ప్రయాణంలో అలిసిపోయి ఆ బావి దగ్గర కూర్చున్నాడు. అది మిట్ట మధ్యాహ్నం. </div><div class='p'> <span class="verse" id="V7">7&#160;</span>ఒక సమరయ స్త్రీ నీళ్ళు తోడుకోవడానికి ఆ బావి దగ్గరికి వచ్చింది. యేసు ఆమెతో, <span class='wj'>“తాగడానికి నీళ్ళు ఇస్తావా?”</span> అని అడిగాడు.  <span class="verse" id="V8">8&#160;</span>ఆయన శిష్యులు ఆహారం కొనడానికి ఊరిలోకి వెళ్ళారు.  <span class="verse" id="V9">9&#160;</span>ఆ సమరయ స్త్రీ యేసుతో ఇలా అంది, “నువ్వు యూదుడివి. సమరయ స్త్రీ అయిన నన్ను నీళ్ళు ఎలా అడుగుతున్నావు?” ఎందుకంటే యూదులు సమరయులతో ఎలాంటి సంబంధాలూ పెట్టుకోరు.  <span class="verse" id="V10">10&#160;</span>దానికి యేసు, <span class='wj'>“నువ్వు దేవుని బహుమానాన్నీ, తాగడానికి నీళ్ళు కావాలని నిన్ను అడుగుతున్న వ్యక్తినీ తెలుసుకుంటే నువ్వే ఆయనను అడిగేదానివి. ఆయన నీకు జీవజలం ఇచ్చి ఉండేవాడు”</span> అన్నాడు. </div><div class='p'> <span class="verse" id="V11">11&#160;</span>అప్పుడా స్త్రీ, “అయ్యా, ఈ బావి చాలా లోతు. తోడుకోడానికి నీ దగ్గర చేద లేదు. ఆ జీవజలం నీకెలా దొరుకుతుంది?  <span class="verse" id="V12">12&#160;</span>మన తండ్రి అయిన యాకోబు ఈ బావి నీళ్ళు తాగాడు. తన సంతానానికీ, తన పశువులకూ తాగడానికి ఈ నీళ్ళే ఇచ్చాడు. మాకూ తాగడానికి ఈ బావిని ఇచ్చాడు. నువ్వు ఆయన కంటే గొప్పవాడివా?” అంది.  <span class="verse" id="V13">13&#160;</span>దానికి యేసు, <span class='wj'>“ఈ నీళ్ళు తాగే ప్రతి ఒక్కరికీ మళ్ళీ దాహం వేస్తుంది.</span> </div><div class='s'>అంతరంగంలో నివాసముండే ఆత్మ </div><div class='r'><a href='JHN07.htm#V1'>యోహా 7:37-39</a> </div><div class='p'> <span class="verse" id="V14">14&#160;</span> <span class='wj'>కానీ నేను ఇచ్చే నీళ్ళు తాగే వారికి ఇక ఎప్పటికీ దాహం వేయదు. నేను వారికిచ్చే నీళ్ళు అయితే వారిలో నిత్య జీవానికి ఊరుతూ ఉండే ఊట అవుతాయి”</span> అన్నాడు. </div><div class='p'> <span class="verse" id="V15">15&#160;</span>అప్పుడు ఆమె ఆయనతో, “అయ్యా, నీళ్ళు చేదుకోడానికి నేను ఇంత దూరం రానవసరం లేకుండా ఆ నీళ్ళు నాకివ్వు” అంది.  <span class="verse" id="V16">16&#160;</span>యేసు ఆమెతో, <span class='wj'>“నువ్వు వెళ్ళి నీ భర్తను ఇక్కడికి తీసుకురా”</span> అన్నాడు.  <span class="verse" id="V17">17&#160;</span>దానికి ఆ స్త్రీ, “నాకు భర్త లేడు” అంది. యేసు ఆమెతో, <span class='wj'>“ ‘భర్త లేడని సరిగ్గానే చెప్పావు.</span>  <span class="verse" id="V18">18&#160;</span> <span class='wj'>ఎందుకంటే నీకు ఐదుగురు భర్తలున్నారు. ఇప్పుడు నీతో ఉన్నవాడు నీ భర్త కాడు. ఈ విషయంలో నువ్వు బాగానే చెప్పావు”</span> అన్నాడు. </div><div class='p'> <span class="verse" id="V19">19&#160;</span>అప్పుడా స్త్రీ, “అయ్యా, నువ్వు ఒక ప్రవక్తవి అని నాకు అర్థమౌతున్నది.  <span class="verse" id="V20">20&#160;</span>మా పూర్వీకులు ఈ కొండ పైన ఆరాధించారు. కానీ ఆరాధించే స్థలం యెరూషలేములో ఉందనీ అందరూ అక్కడికే వెళ్ళి ఆరాధించాలనీ మీరు అంటారు” అంది. </div><div class='p'>అందుకు యేసు ఇలా చెప్పాడు.  <span class="verse" id="V21">21&#160;</span> <span class='wj'>“అమ్మా, తండ్రిని ఈ కొండ మీదో, యెరూషలేములోనో ఆరాధించని కాలం వస్తుంది. నా మాట నమ్ము.</span>  <span class="verse" id="V22">22&#160;</span> <span class='wj'>మీరు మీకు తెలియని దాన్ని ఆరాధిస్తారు. మేము మాకు తెలిసిన దాన్ని ఆరాధిస్తాము. ఎందుకంటే రక్షణ యూదుల్లో నుండే వస్తుంది.</span>  <span class="verse" id="V23">23&#160;</span> <span class='wj'>నిజమైన ఆరాధికులు తండ్రిని హృదయ పూర్వకంగా ఆత్మతోనూ సత్యంతోనూ ఆరాధించే కాలం వస్తుంది. ఇప్పటికే వచ్చేసింది. తనను ఆరాధించేవారు అలాటివారే కావాలని తండ్రి చూస్తున్నాడు.</span> </div><div class='p'> <span class="verse" id="V24">24&#160;</span> <span class='wj'>దేవుడు ఆత్మ కాబట్టి ఆయనను ఆరాధించే వారు ఆత్మతో, సత్యంతో ఆరాధించాలి.”</span>  <span class="verse" id="V25">25&#160;</span>అప్పుడు ఆ స్త్రీ ఆయనతో, “క్రీస్తు అని పిలిచే మెస్సీయ వస్తున్నాడని నాకు తెలుసు. ఆయన వచ్చినప్పుడు మాకు అంతా వివరిస్తాడు” అంది.  <span class="verse" id="V26">26&#160;</span>అది విని యేసు, <span class='wj'>“నీతో మాట్లాడుతున్న నేనే ఆయన్ని”</span> అని చెప్పాడు. </div><div class='p'> <span class="verse" id="V27">27&#160;</span>ఇదే సమయానికి ఆయన శిష్యులు తిరిగి వచ్చారు. ఆ స్త్రీతో ఆయన మాట్లాడుతూ ఉండడం చూసి ‘ఎందుకు మాట్లాడుతున్నాడా’ అని ఆశ్చర్యపడ్డారు. కానీ ‘నీకేం కావాలని’ గానీ ‘ఆమెతో ఎందుకు మాట్లాడుతున్నావు’ అని గానీ ఎవరూ అడగలేదు.  <span class="verse" id="V28">28&#160;</span>ఇక ఆ స్త్రీ తన నీళ్ళ కుండ అక్కడే వదిలిపెట్టి ఊరిలోకి వెళ్ళింది.  <span class="verse" id="V29">29&#160;</span>ఆ ఊరి వారితో, “మీరు నాతో వచ్చి నేను చేసిన పనులన్నిటినీ నాతో చెప్పిన వ్యక్తిని చూడండి. ఈయన క్రీస్తు కాడా?” అంది.  <span class="verse" id="V30">30&#160;</span>వారంతా ఊరి నుండి బయలు దేరి ఆయన దగ్గరికి వచ్చారు. </div><div class='p'> <span class="verse" id="V31">31&#160;</span>ఆలోగా శిష్యులు, “బోధకా, భోజనం చెయ్యి” అని ఆయనను బతిమాలారు.  <span class="verse" id="V32">32&#160;</span>దానికి ఆయన, <span class='wj'>“తినడానికి మీకు తెలియని ఆహారం నాకుంది”</span> అని వారితో చెప్పాడు.  <span class="verse" id="V33">33&#160;</span>“ఆయన తినడానికి ఎవరైనా భోజనం ఏదైనా తెచ్చారా ఏమిటి?” అని శిష్యులు ఒకరితో ఒకరు చెప్పుకున్నారు. </div><div class='p'> <span class="verse" id="V34">34&#160;</span>యేసు వారిని చూసి, <span class='wj'>“నన్ను పంపించిన వాని ఇష్టాన్ని చేయడం, ఆయన పని చేసి ముగించడమే నా ఆహారం.</span>  <span class="verse" id="V35">35&#160;</span> <span class='wj'>పంట కోయడానికి కోతకాలం రావాలంటే ఇంకా నాలుగు నెలలు ఉన్నాయని మీరు చెబుతారు కదా! మీ తలలెత్తి పొలాలను చూడండి. అవి ఇప్పటికే పక్వానికి వచ్చి కోతకు సిద్ధంగా ఉన్నాయని మీతో చెబుతున్నాను.</span>  <span class="verse" id="V36">36&#160;</span> <span class='wj'>విత్తనాలు చల్లేవాడూ పంట కోసేవాడూ కలసి సంతోషించేలా కోసేవాడు జీతం తీసుకుని శాశ్వత జీవం కోసం ఫలాన్ని సమకూర్చుకుంటున్నాడు.</span> </div><div class='p'> <span class="verse" id="V37">37&#160;</span> <span class='wj'>ఈ విషయంలో “విత్తనాలు చల్లేది ఒకరు, పంట కోసేది మరొకరు, అనే మాట నిజమే.</span>  <span class="verse" id="V38">38&#160;</span> <span class='wj'>మీరు దేని కోసం ప్రయాస పడలేదో దాన్ని కోయడానికి మిమ్మల్ని పంపాను. ఇతరులు చాకిరీ చేశారు. వారి కష్టఫలాన్ని మీరు అనుభవిస్తున్నారు”</span> అన్నాడు. </div><div class='p'> <span class="verse" id="V39">39&#160;</span>‘నేను చేసినవన్నీ ఆయన నాతో చెప్పాడు’ అంటూ సాక్ష్యం ఇచ్చిన స్త్రీ మాటను బట్టి ఆ పట్టణంలోని అనేక మంది సమరయులు ఆయనలో విశ్వాసముంచారు. </div><div class='s'>సమరయ ప్రజానీకంతో యేసు </div><div class='p'> <span class="verse" id="V40">40&#160;</span>ఆ సమరయ వారు ఆయన దగ్గరికి వచ్చి తమతో ఉండమని ఆయనను వేడుకున్నారు. కాబట్టి ఆయన అక్కడ రెండు రోజులు ఉన్నాడు.  <span class="verse" id="V41">41&#160;</span>ఆయన మాటలు విని ఇంకా చాలా మంది ఆయనలో విశ్వాసముంచారు. వారు ఆ స్త్రీతో, “మేము విశ్వసించింది కేవలం నీ మాట మీదే కాదు.  <span class="verse" id="V42">42&#160;</span>మేము కూడా ఆయన మాటలు విన్నాం. ఇప్పుడు ఈయన నిజంగా ఈ లోక రక్షకుడని తెలుసుకున్నాం” అన్నారు. </div><div class='p'> <span class="verse" id="V43">43&#160;</span>ఆ రెండు రోజులయ్యాక ఆయన గలిలయకు ప్రయాణమై వెళ్ళాడు.  <span class="verse" id="V44">44&#160;</span>ఎందుకంటే ఏ ప్రవక్తా తన స్వదేశంలో గౌరవం పొందడని ఆయనే స్వయంగా ప్రకటించాడు.  <span class="verse" id="V45">45&#160;</span>ఆయన గలిలయకు వచ్చినప్పుడు గలిలయులు ఆయనకు స్వాగతం పలికారు. పండగ ఆచరించడం కోసం గలిలయులు కూడా యెరూషలేముకు వెళ్తారు. అక్కడ ఆయన చేసిన పనులన్నీ వారు చూశారు. </div><div class='p'> <span class="verse" id="V46">46&#160;</span>యేసు గలిలయలోని కానా అనే ఊరికి వచ్చాడు. ఆయన నీటిని ద్రాక్షరసంగా మార్చింది ఇక్కడే. అదే సమయంలో కపెర్నహూములో ఒక అధికారి కొడుకు జబ్బుపడి ఉన్నాడు.  <span class="verse" id="V47">47&#160;</span>యేసు యూదయ నుండి గలిలయకు వచ్చాడని అతడు విన్నాడు. ఆయన దగ్గరికి వెళ్ళాడు. తన కొడుకు చావడానికి సిద్ధంగా ఉన్నాడనీ వచ్చి బాగుచేయాలనీ ఆయనను వేడుకున్నాడు.  <span class="verse" id="V48">48&#160;</span>యేసు అతడితో ఇలా అన్నాడు, <span class='wj'>“సూచనలూ అద్భుతాలూ చూడందే మీరు నమ్మనే నమ్మరు.”</span>  <span class="verse" id="V49">49&#160;</span>అందుకా అధికారి, “ప్రభూ, నా కొడుకు చావక ముందే రా” అని వేడుకున్నాడు.  <span class="verse" id="V50">50&#160;</span>యేసు అతడితో, <span class='wj'>“నువ్వు వెళ్ళు. నీ కొడుకు బతుకుతాడు”</span> అని చెప్పాడు. ఆ మాట నమ్మి అతడు వెళ్ళి పోయాడు. </div><div class='p'> <span class="verse" id="V51">51&#160;</span>అతడు దారిలో ఉండగానే అతడి సేవకులు ఎదురొచ్చారు. అతని కొడుకు బతికాడని తెలియజేశారు.  <span class="verse" id="V52">52&#160;</span>“ఏ సమయంలో వాడు బాగవ్వడం ప్రారంభమైంది” అని అతడు వారిని అడిగాడు. వారు, “నిన్న ఒంటి గంటకు జ్వరం తగ్గడం మొదలైంది” అని చెప్పారు.  <span class="verse" id="V53">53&#160;</span> <span class='wj'>‘నీ కొడుకు బతికి ఉన్నాడు’</span> అని యేసు తనతో చెప్పిన సమయం సరిగ్గా అదేనని అతడు తెలుసుకున్నాడు. కాబట్టి అతడూ, అతని ఇంట్లో అందరూ నమ్మారు.  <span class="verse" id="V54">54&#160;</span>ఇది యేసు యూదయ నుండి గలిలయకు వచ్చి చేసిన రెండవ సూచకక్రియ. </div><ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
