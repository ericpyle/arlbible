<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='MRK16.htm'>&lt;</a></li>
<li><a href='LUK.htm'>1</a></li>
<li><a href='LUK02.htm'>&gt;</a></li>
</ul>
<div class="main">
<div class='mt'>లూకా రాసిన సువార్త </div><div class='is'>గ్రంథకర్త </div><div class='ip'>దీని రచయిత లూకా అని సమకాలీన రచయితలు అందరూ అభిప్రాయపడ్డారు. లూకా సువార్త శైలిని బట్టి ఇతడు వైద్యుడని, రెండవ తరం క్రైస్తవుడని అర్థం అవుతున్నది. సాంప్రదాయికంగా ఇతడు యూదేతరుడని అందరి అభిప్రాయం. ఇతడు ముఖ్యంగా సువార్తికుడు. పౌలుతో కలసి మిషనెరీ ప్రయాణాల్లో పాల్గొన్నాడు (కొలోస్సి 4:14; 2 తిమోతి 4:11; ఫిలేమోను 24). </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 58 - 61 </div><div class='ip'>లూకా తన రచన కైసరయలో ఆరంభించి రోమ్ లో ముగించాడు. ముఖ్యంగా బేత్లేహేము, గలిలయ, యూదయ, యెరూషలేముల్లో గ్రంథ రచన జరిగింది. </div><div class='is'>స్వీకర్త </div><div class='ip'>లూకా ఈ గ్రంథాన్ని తియోఫిలాకు అంకితం చేశాడు. ఈ పేరుకు అర్థం “దేవుణ్ణి ప్రేమించేవాడు.” ఈ వ్యక్తి అప్పటికే క్రైస్తవుడో లేక క్రైస్తవుడిగా మారడానికి అలోచిస్తున్నాడో తెలియదు. లూకా ఇతన్ని “ఘనుడైన” అని సంబోధించడం వల్ల (1:3) ఇతడొక రోమా అధికారి అని అర్థం చేసుకోవచ్చు. ఈ పుస్తకంలో అనేక సాక్షాధారాలు యూదేతరుల కోసం లూకా రాశాడని సూచిస్తున్నాయి. లూకా ముఖ్యంగా “మనుష్య కుమారుడు,” “దేవుని రాజ్యం” (5:24; 19:10; 17:20, 21; 13:18) వంటి విషయాలపై దృష్టి కేంద్రీకరించాడు. </div><div class='is'>ప్రయోజనం </div><div class='ip'>యేసు జీవిత చరిత్ర కథనం ఆయన్ను మనుష్య కుమారునిగా చూపెడుతున్నది. తియోఫిలాకు బోధించిన విషయాల గురించి అతనికి తేటతెల్లమైన అవగాహన కలగడం కోసం (1:4) లూకా ఈ పుస్తకం రాశాడు. క్రైస్తవులు హింస ఎదుర్కొంటున్న సమయంలో యేసును అనుసరించే వారిలో ఎలాటి హీనత, నిగూఢత లేదని సమర్థించడానికి లూకా రాశాడు. </div><div class='is'>ముఖ్యాంశం </div><div class='ip'>యేసు, పరిపూర్ణ మానవుడు. </div><div class='iot'>విభాగాలు </div><div class='io'>1. యేసు పుట్టుక, బాల్యం — 1:5-2:52 </div><div class='io'>2. యేసు పరిచర్య ఆరంభం — 3:1 – 4:13 </div><div class='io'>3. యేసు రక్షణకర్త — 4:14-9:50 </div><div class='io'>4. యేసు సిలువ దిశగా పయనం — 9:51-19:27 </div><div class='io'>5. యేసు యెరూషలేము జయప్రవేశం, సిలువ, పునరుత్థానం — 19:28-24:53  
</div><div class='chapterlabel' id="V0"> 1</div><div class='s'>పరిచయం </div><div class='p'> <span class="verse" id="V1">1&#160;</span>ఘనులైన తియొఫిలా,  <span class="verse" id="V2">2&#160;</span>మొదటి నుంచీ కళ్ళారా చూసిన వాక్య సేవకులు మనకు అప్పగించినట్టు మన మధ్య నెరవేరిన కార్యాలను గురించి వివరంగా రాయడానికి చాలా మంది పూనుకున్నారు.  <span class="verse" id="V3">3&#160;</span>కాబట్టి నీకు ఉపదేశించిన సంగతులు కచ్చితంగా జరిగాయని నువ్వు తెలుసుకోవాలని వాటిని మొదటి నుండీ పరిశోధించి కూలంకషంగా తెలుసుకున్న నేను నీ కోసం  <span class="verse" id="V4">4&#160;</span>వాటన్నిటినీ క్రమపద్ధతిలో రాయడం మంచిదని నాకు అనిపించింది. </div><div class='s'>బాప్తిసమిచ్చే యోహాను జనన ప్రకటన </div><div class='p'> <span class="verse" id="V5">5&#160;</span>యూదా దేశానికి హేరోదు రాజుగా ఉన్న రోజుల్లో అబీయా యాజక శాఖకు చెందిన జెకర్యా అనే యాజకుడు ఉండేవాడు. అతని భార్య అహరోను వంశీకురాలు. ఆమె పేరు ఎలీసబెతు.  <span class="verse" id="V6">6&#160;</span>వీరిద్దరూ ప్రభువు ఆజ్ఞలు, న్యాయవిధులన్నిటి విషయంలో నిరపరాధులుగా దేవుని దృష్టిలో నీతిమంతులుగా నడుచుకొనేవారు.  <span class="verse" id="V7">7&#160;</span>అయితే వారికి పిల్లలు లేరు. ఎలీసబెతు గొడ్రాలు. అంతేకాదు, వారిద్దరూ వయసు మళ్ళిన వృద్ధులు. </div><div class='p'> <span class="verse" id="V8">8&#160;</span>జెకర్యా ఒక రోజు తన శాఖ వారి వంతు వచ్చినప్పుడు దేవుని సన్నిధానంలో యాజకుడుగా సేవ చేస్తూ ఉండగా  <span class="verse" id="V9">9&#160;</span>యాజకులు వారి సంప్రదాయం ప్రకారం చీట్లు వేస్తే ప్రభువు ఆలయం లోపలికి వెళ్ళి ధూపం వేయడానికి అతనికి వంతు వచ్చింది.  <span class="verse" id="V10">10&#160;</span>ధూపం వేసే సమయంలో జనమంతా బయట ప్రార్థన చేస్తున్నారు. </div><div class='p'> <span class="verse" id="V11">11&#160;</span>ప్రభువు దగ్గర నుండి వచ్చిన దేవదూత ధూపవేదిక కుడి వైపున అతనికి కనిపించాడు.  <span class="verse" id="V12">12&#160;</span>జెకర్యా అతనిని చూసి, కంగారుపడి భయపడ్డాడు.  <span class="verse" id="V13">13&#160;</span>అప్పుడా దూత అతనితో, “జెకర్యా, భయపడకు. నీ ప్రార్థన వినబడింది. నీ భార్య ఎలీసబెతు నీకు కొడుకును కంటుంది. అతనికి యోహాను అని పేరు పెడతావు.  <span class="verse" id="V14">14&#160;</span>అతని మూలంగా నీకు హర్షం, మహదానందం కలుగుతుంది. అతడు పుట్టడం వలన చాలా మంది సంతోషిస్తారు. </div><div class='p'> <span class="verse" id="V15">15&#160;</span>అతడు ప్రభువు దృష్టికి గొప్పవాడుగా ఉంటాడు, ద్రాక్షారసం గానీ సారాయి గానీ సేవించడు. తల్లి గర్భాన పుట్టింది మొదలు అతడు దేవుని పరిశుద్ధాత్మతో నిండి ఉంటాడు.  <span class="verse" id="V16">16&#160;</span>ఇశ్రాయేలీయుల్లో అనేకమందిని వారి ప్రభువైన దేవుని వైపుకు మళ్ళిస్తాడు.  <span class="verse" id="V17">17&#160;</span>తండ్రుల హృదయాలను పిల్లల వైపుకు మళ్ళించి, అవిధేయులు నీతిమంతుల జ్ఞానాన్ని అనుసరించి నడుచుకునేలా చేస్తాడు. తద్వారా ప్రభువు కోసం సిద్ధపాటు కలిగిన ప్రజానీకాన్ని తయారు చేయడానికి అతడు ఏలీయా ఆత్మతో బలప్రభావాలతో ప్రభువుకు ముందుగా వస్తాడు” అన్నాడు. </div><div class='p'> <span class="verse" id="V18">18&#160;</span>దేవదూతతో జెకర్యా, “ఇది నాకు ఎలా తెలుస్తుంది? నేను ముసలివాణ్ణి, నా భార్య కూడా వయసు మళ్ళిన వృద్ధురాలు” అన్నాడు  <span class="verse" id="V19">19&#160;</span>దూత, “నేను దేవుని సముఖంలో నిలిచే గాబ్రియేలును. నీతో మాట్లాడడానికి, ఈ శుభవార్త నీకు తెలియజేయడానికి దేవుడు నన్ను పంపించాడు.  <span class="verse" id="V20">20&#160;</span>నా మాటలు తగిన కాలంలో నెరవేరతాయి. అయితే నువ్వు వాటిని నమ్మలేదు కాబట్టి ఈ సంగతులు జరిగే వరకూ నువ్వు మూగవాడివై మౌనంగా ఉంటావు” అని అతనితో అన్నాడు. </div><div class='p'> <span class="verse" id="V21">21&#160;</span>ప్రజలు జెకర్యా కోసం ఎదురు చూస్తూ, ఆలయంలో అతడు ఆలస్యం చేస్తున్నాడెందుకో అనుకుంటూ ఉన్నారు.  <span class="verse" id="V22">22&#160;</span>అతడు బయటికి వచ్చి వారితో మాటలాడలేక పోయాడు. ఆలయంలో అతనికి ఏదో దర్శనం కలిగిందని వారు గ్రహించారు. అతడు వారికి సైగలు చేస్తూ మూగవాడిగా ఉండిపోయాడు.  <span class="verse" id="V23">23&#160;</span>అతడు సేవ చేసే కాలం పూర్తి అయిన తరవాత ఇంటికి వెళ్ళి పోయాడు. </div><div class='p'> <span class="verse" id="V24">24&#160;</span>ఆ రోజులైన తరువాత అతని భార్య ఎలీసబెతు గర్భవతి అయింది. ఆమె ఐదు నెలల పాటు ఇతరుల కంట బడలేదు.  <span class="verse" id="V25">25&#160;</span>ఆమె, “దేవుడు నన్ను కనికరించి మనుషుల్లో నా అవమానాన్ని తొలగించడానికి ఇలా చేశాడు” అనుకుంది. </div><div class='s'>క్రీస్తు జనన ప్రకటన </div><div class='p'> <span class="verse" id="V26">26&#160;</span>ఎలీసబెతు ఆరవ నెల గర్భవతిగా ఉండగా దేవుడు తన దూత గాబ్రియేలును గలిలయలోని నజరేతు అనే ఊరిలో  <span class="verse" id="V27">27&#160;</span>దావీదు వంశీకుడైన యోసేపు అనే వ్యక్తితో ప్రదానం అయిన కన్య దగ్గరికి పంపించాడు. ఆ కన్య పేరు మరియ. </div><div class='p'> <span class="verse" id="V28">28&#160;</span>ఆ దూత లోపలికి వచ్చి ఆమెతో, “అనుగ్రహం పొందినదానా, నీకు శుభం. ప్రభువు నీకు తోడుగా ఉన్నాడు” అని పలికాడు. </div><div class='p'> <span class="verse" id="V29">29&#160;</span>ఆమె ఆ మాటకు కంగారు పడిపోయి ఈ అభివందనం ఏమిటి అని ఆలోచించుకొంటుండగా,  <span class="verse" id="V30">30&#160;</span>దూత, “మరియా, భయపడకు. నీకు దేవుని అనుగ్రహం లభించింది.  <span class="verse" id="V31">31&#160;</span>ఎలాగంటే నీవు గర్భం ధరించి కొడుకును కంటావు. ఆయనకు యేసు అని పేరు పెడతావు.  <span class="verse" id="V32">32&#160;</span>ఆయన గొప్పవాడవుతాడు. ఆయన్ని ‘సర్వోన్నతుని కుమారుడు’ అంటారు. ప్రభువైన దేవుడు ఆయన పూర్వికుడైన దావీదు సింహాసనాన్ని ఆయనకి ఇస్తాడు.  <span class="verse" id="V33">33&#160;</span>ఆయన యాకోబు సంతతిని శాశ్వతంగా పరిపాలిస్తాడు. ఆయన రాజ్యానికి అంతం ఉండదు” అని ఆమెతో చెప్పాడు. </div><div class='p'> <span class="verse" id="V34">34&#160;</span>మరియ, “నేను కన్యను గదా, ఇదెలా జరుగుతుంది?” అంది.  <span class="verse" id="V35">35&#160;</span>ఆ దూత, “పరిశుద్ధాత్మ నిన్ను ఆవరిస్తాడు. సర్వోన్నతుని శక్తి నిన్ను కమ్ముకొంటుంది. అందువల్ల పుట్టబోయే పవిత్ర శిశువును దేవుని కుమారుడు అంటారు.  <span class="verse" id="V36">36&#160;</span>పైగా నీ బంధువు ఎలీసబెతు కూడా ముసలితనంలో గర్భవతిగా ఉంది. గొడ్రాలు అనిపించుకున్న ఆమెకు ఇది ఆరవ నెల.  <span class="verse" id="V37">37&#160;</span>దేవునికి అసాధ్యం ఏమీ లేదు” అని ఆమెతో చెప్పాడు. </div><div class='p'> <span class="verse" id="V38">38&#160;</span>అందుకు మరియ, “నేను ప్రభువు పాదదాసిని. నీ మాట ప్రకారం నాకు జరుగుతుంది గాక” అంది. అప్పుడా దూత వెళ్ళిపోయాడు. </div><div class='s'>మరియ ఎలీసబెతును సందర్శించడం </div><div class='p'> <span class="verse" id="V39">39-40&#160;</span>ఇది జరిగిన కొద్దికాలానికే మరియ లేచి యూదయ మన్యంలో జెకర్యా ఉండే ఊరికి త్వరగా చేరుకుని ఇంట్లోకి పోయి ఎలీసబెతుకు వందనం చేసింది.  <span class="verse" id="V41">41&#160;</span>ఎలీసబెతు ఆ అభివందనం వినగానే, ఆమె గర్భంలో బిడ్డ ఉల్లాసంగా కదిలాడు. అప్పుడు ఎలీసబెతు పరిశుద్ధాత్మతో నిండి గొంతెత్తి ఇలా అంది. </div><div class='p'> <span class="verse" id="V42">42&#160;</span>“స్త్రీలలో నీవు ధన్యురాలివి. నీ గర్భఫలం దీవెన పొందినది.  <span class="verse" id="V43">43&#160;</span>నా ప్రభువు తల్లి నా ఇంటికి రావడం నాకెంత భాగ్యం!  <span class="verse" id="V44">44&#160;</span>నీ అభివందనం నా చెవిని పడగానే నా గర్భంలోని బిడ్డ ఆనందంగా గంతులు వేశాడు.  <span class="verse" id="V45">45&#160;</span>ప్రభువు ఆమెకు వెల్లడి చేసినది తప్పక జరుగుతుందని నమ్మిన ఆమె ధన్యురాలు” అంది. </div><div class='s'>మరియ స్తోత్ర పాఠం </div><div class='r'><a href='1SA02.htm#V1'>1సమూ 2:1-10</a> </div><div class='q'> <span class="verse" id="V46">46&#160;</span>అప్పుడు మరియ ఇలా అంది, “నా ఆత్మ ప్రభువును కీర్తిస్తున్నది. </div><div class='q'> <span class="verse" id="V47">47&#160;</span>ఆయన తన దాసి దీనస్థితిని చూసి దయ చూపించాడు. </div><div class='q'> <span class="verse" id="V48">48-49&#160;</span>నా ఆత్మ నా రక్షకుడైన దేవునిలో హర్షిస్తున్నది. </div><div class='q'>సర్వశక్తిశాలి నాకు గొప్ప మేళ్ళు చేశాడు, కాబట్టి ఇది మొదలు అన్ని తరాలవారూ నన్ను ధన్యురాలు అంటారు. ఆయన నామం పవిత్రం. </div><div class='q'> <span class="verse" id="V50">50&#160;</span>ఆయన పట్ల భయభక్తులు గలవారి మీద ఆయన కరుణ కలకాలం ఉంటుంది. </div><div class='q'> <span class="verse" id="V51">51&#160;</span>ఆయన తన బాహువుతో ప్రతాపం కనపరిచాడు. గర్విష్ఠులను, వారి అంతరంగంలోని ఆలోచనలను బట్టి చెదరగొట్టాడు. </div><div class='q'> <span class="verse" id="V52">52&#160;</span>బలవంతులను గద్దెల పైనుంచి పడదోసి దీనులను ఎక్కించాడు </div><div class='q'> <span class="verse" id="V53">53&#160;</span>ఆకలితో ఉన్న వారికి మంచి ఆహారం దయచేసి ధనికులను వట్టి చేతులతో పంపివేశాడు. </div><div class='q'> <span class="verse" id="V54">54-55&#160;</span>అబ్రాహామునూ అతని సంతానాన్నీ శాశ్వతంగా కరుణతో చూసి, </div><div class='q'>వారిని జ్ఞాపకం చేసుకుంటానని మన పితరులకు మాట ఇచ్చినట్టు, </div><div class='q'>ఆయన తన సేవకుడైన ఇశ్రాయేలుకు సహాయం చేశాడు.” </div><div class='p'> <span class="verse" id="V56">56&#160;</span>మరియ దాదాపు మూడు నెలలు ఆమెతో ఉండి, ఆ పైన తన ఇంటికి వెళ్ళిపోయింది. </div><div class='s'>బాప్తిసమిచ్చే యోహాను జననం </div><div class='p'> <span class="verse" id="V57">57&#160;</span>ఎలీసబెతు నెలలు నిండి కొడుకుని కన్నది.  <span class="verse" id="V58">58&#160;</span>అప్పుడు ప్రభువు ఆమెపై ఇంత గొప్ప జాలి చూపాడని ఆమె ఇరుగుపొరుగు, బంధువులు విని ఆమెతో కలిసి సంతోషించారు.  <span class="verse" id="V59">59&#160;</span>వారు ఎనిమిదవ రోజున ఆ బిడ్డకు సున్నతి చేయడానికి వచ్చి, తండ్రి పేరును బట్టి జెకర్యా అని నామకరణం చేయబోతుండగా  <span class="verse" id="V60">60&#160;</span>తల్లి, “అలా కాదు. ఆ బాబుకు యోహాను అని పేరు పెట్టాలి” అంది.  <span class="verse" id="V61">61&#160;</span>అందుకు వారు, “నీ బంధువుల్లో ఆ పేరుగల వారెవరూ లేరు గదా” అని,  <span class="verse" id="V62">62&#160;</span>“వాడికి ఏ పేరు పెట్టాలి?” అని తండ్రిని సైగలతో అడిగారు.  <span class="verse" id="V63">63&#160;</span>అతడు పలక తెమ్మని, “బాబు పేరు యోహాను” అని రాశాడు. అందుకు వారంతా ఆశ్చర్యపడ్డారు.  <span class="verse" id="V64">64&#160;</span>వెంటనే అతని నోరు తెరుచుకుంది, నాలుక సడలి, అతడు దేవుణ్ణి స్తుతించ సాగాడు.  <span class="verse" id="V65">65&#160;</span>అది చూసి చుట్టుపక్కల కాపురం ఉన్న వారికందరికీ భయమేసింది. ఈ సమాచారం యూదయ మన్యంలో అంతటా చెప్పుకోసాగారు.  <span class="verse" id="V66">66&#160;</span>జరిగిన సంగతులు విన్న వారంతా ప్రభువు హస్తం అతనికి తోడుగా ఉండటం చూసి, “ఈ బిడ్డ ఎలాటి వాడవుతాడో!” అనుకున్నారు.  <span class="verse" id="V67">67&#160;</span>అతని తండ్రి జెకర్యా పరిశుద్ధాత్మతో నిండిపోయి ఇలా పలికాడు, </div><div class='q'> <span class="verse" id="V68">68&#160;</span>“ప్రభువైన ఇశ్రాయేలు దేవుడు స్తుతి పొందు గాక. </div><div class='q'>ఆయన తన ప్రజలకు దర్శనమిచ్చి వారికి విమోచన కలిగించాడు. </div><div class='q'> <span class="verse" id="V69">69&#160;</span>తన సేవకుడైన దావీదు వంశంలోనుంచి మన కోసం శక్తి గల రక్షకుణ్ణి తీసుకువచ్చాడు. </div><div class='q'> <span class="verse" id="V70">70-73&#160;</span>మన శత్రువులబారి నుండీ మనలను ద్వేషించే వారందరి చేతినుండీ తప్పించి రక్షణ నిచ్చాడు. </div><div class='q'>దీన్ని గురించి ఆయన ఆదినుంచి తన పరిశుద్ధ ప్రవక్తల నోట పలికిస్తూ వచ్చాడు. </div><div class='q'>ఆయన మన పూర్వీకులను కరుణించడానికీ తన పవిత్ర ఒడంబడికను, </div><div class='q'>అంటే మన తండ్రి అయిన అబ్రాహాముకు తాను ఇచ్చిన వాగ్దానాన్ని జ్ఞాపకం చేసుకోవడానికీ ఈ విధంగా జరిగించాడు. </div><div class='q'> <span class="verse" id="V71">74-75&#160;</span>మనం మన శత్రువుల చేతిలోనుంచి విడుదల పొంది, </div><div class='q'>పరిశుద్ధంగా బతికినన్నాళ్ళు ఆయన సన్నిధానంలో, </div><div class='q'>పవిత్రతతోను న్యాయప్రవర్తనతోను ఉంటూ, </div><div class='q'>భయం లేకుండా ఆయనకు సేవ చేస్తాము అన్నదే, </div><div class='q'>మన పూర్వీకుడైన అబ్రాహాముకు ఆయన చేసిన ప్రమాణం. </div><div class='q'> <span class="verse" id="V72">76-78&#160;</span>ఇకపోతే చిన్నవాడా, నిన్ను అందరూ సర్వోన్నతుని ప్రవక్త అంటారు. </div><div class='q'>మన దేవుని మహా వాత్సల్యాన్ని బట్టి ఆయన తన ప్రజల పాపాలు మన్నించి, </div><div class='q'>వారికి రక్షణ జ్ఞానం అనుగ్రహించేలా, </div><div class='q'>ఆయన మార్గాలను సిద్ధపరచడానికి నీవు ప్రభువుకు ముందుగా వెళ్తావు. </div><div class='q'> <span class="verse" id="V79">79&#160;</span>మన పాదాలను శాంతి మార్గంలో </div><div class='q'>నడిపించేలా చీకటిలోను, చావు నీడలోను కూర్చున్న వారిపై వెలుగు ప్రకాశిస్తుంది. </div><div class='q'>ఆ మహా వాత్సల్యాన్ని బట్టి పై నుండి ఆయన మనపై ఉదయ కాంతి ప్రసరింపజేశాడు.” </div><div class='p'> <span class="verse" id="V80">80&#160;</span>ఆ బాలుడు ఎదిగి, ఆత్మలో బలం పుంజుకుంటూ, ఇశ్రాయేలు ప్రజానీకం ఎదుటికి వచ్చేదాకా అరణ్యంలో నివసించాడు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='MRK16.htm'>&lt;</a></li>
<li><a href='LUK.htm'>1</a></li>
<li><a href='LUK02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
