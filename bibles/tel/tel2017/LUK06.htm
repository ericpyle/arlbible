<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 6</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK05.htm'>&lt;</a></li>
<li><a href='LUK.htm'>6</a></li>
<li><a href='LUK07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>విశ్రాంతి దినం గురించి యేసు ఉపదేశం </div><div class='r'><a href='MAT12.htm#V1'>మత్తయి 12:1-8</a>; <a href='MRK02.htm#V1'>మార్కు 2:23-28</a> </div><div class='p'> <span class="verse" id="V1">1&#160;</span>ఒక విశ్రాంతి దినాన ఆయన పంట చేలల్లోంచి వెళ్తూ ఉన్నాడు. ఆయన శిష్యులు కొన్ని కంకులు తెంపి చేతులతో నలుపుకుని తింటున్నారు.  <span class="verse" id="V2">2&#160;</span>అప్పుడు పరిసయ్యుల్లో కొందరు, “విశ్రాంతి దినాన చేయకూడని పని మీరెందుకు చేస్తున్నారు” అని వారినడిగారు.  <span class="verse" id="V3">3&#160;</span>యేసు వారితో ఇలా అన్నాడు, <span class='wj'>“దావీదుకీ, అతనితో ఉన్నవారికీ ఆకలి వేసినప్పుడు దావీదు ఏం చేశాడో అది కూడా మీరు చదవలేదా?</span>  <span class="verse" id="V4">4&#160;</span> <span class='wj'>అతడు దేవుని మందిరంలో ప్రవేశించి, యాజకులు తప్ప ఇంకెవరూ తినకూడని సన్నిధి రొట్టెలు తీసుకుని తిని, తనతో ఉన్నవారికీ ఇచ్చాడు కదా!”</span> అన్నాడు.  <span class="verse" id="V5">5&#160;</span>ఇంకా ప్రభువు, <span class='wj'>“అయితే మనుష్య కుమారుడు విశ్రాంతి దినానికి యజమాని”</span> అని వారితో చెప్పాడు. </div><div class='s'>చెయ్యి చచ్చుబడిపోయిన వాణ్ణి బాగు చెయ్యడం </div><div class='r'><a href='MAT12.htm#V1'>మత్తయి 12:9-14</a>; <a href='MRK03.htm#V1'>మార్కు 3:1-6</a> </div><div class='p'> <span class="verse" id="V6">6&#160;</span>మరో విశ్రాంతి దినాన ఆయన సమాజ మందిరంలోకి వెళ్ళి ఉపదేశిస్తున్నాడు. అక్కడ కుడి చెయ్యి చచ్చుబడిపోయి బాధ పడుతున్నవాడు ఒకడు ఉన్నాడు.  <span class="verse" id="V7">7&#160;</span>ధర్మశాస్త్ర పండితులూ, పరిసయ్యులూ విశ్రాంతి దినాన ఒకవేళ ఆయన ఎవరినైనా బాగు చేస్తే తప్పు పడదామని కనిపెడుతూ ఉన్నారు. </div><div class='p'> <span class="verse" id="V8">8&#160;</span>వారి ఆలోచనలు ఆయన తెలుసుకుని, చచ్చుబడిన చెయ్యి గలవాడితో, <span class='wj'>“నువ్వు లేచి అందరి మధ్యలోకి వచ్చి నిలబడు”</span> అన్నాడు. వాడు లేచి నిలబడ్డాడు.  <span class="verse" id="V9">9&#160;</span>అప్పుడు యేసు, <span class='wj'>“విశ్రాంతి దినాన మేలు చేయడం న్యాయమా? లేక కీడు చేయడం న్యాయమా? ప్రాణాన్ని రక్షించడం న్యాయమా? లేక హత్య చేయడం న్యాయమా? అని మిమ్మల్ని అడుగుతున్నాను”</span> అని వారితో చెప్పి  <span class="verse" id="V10">10&#160;</span>చుట్టూ ఉన్నవారందరినీ ఒక సారి చూసి, <span class='wj'>“నీ చెయ్యి చాపు”</span> అని వాడితో చెప్పాడు. వాడు అలా చాపగానే వాడి చెయ్యి బాగుపడింది. </div><div class='p'> <span class="verse" id="V11">11&#160;</span>అప్పుడు వారు వెర్రి కోపంతో నిండి పోయి యేసును ఏమి చేయాలా అని తమలో తాము చర్చించుకున్నారు.  <span class="verse" id="V12">12&#160;</span>ఆ రోజుల్లో ఆయన ప్రార్థన చేయడానికి కొండకు వెళ్ళి దేవునికి ప్రార్థన చేయడంలో రాత్రంతా గడిపాడు. </div><div class='s'>పన్నెండుమంది ఎంపిక </div><div class='r'><a href='MAT10.htm#V1'>మత్తయి 10:2-4</a>; <a href='MRK03.htm#V1'>మార్కు 3:13-19</a> </div><div class='p'> <span class="verse" id="V13">13&#160;</span>ఉదయాన్నే ఆయన తన శిష్యులను పిలిచాడు. వారిలో పన్నెండు మందిని ఏర్పాటు చేసి వారికి అపొస్తలులు అని పేరు పెట్టాడు.  <span class="verse" id="V14">14&#160;</span>వారు ఎవరంటే ఆయన పేతురు అని పిలిచిన సీమోను, అతని సోదరుడు అంద్రెయ, యాకోబు, యోహాను, ఫిలిప్పు, బర్తొలొమయి,  <span class="verse" id="V15">15&#160;</span>మత్తయి, తోమా, అల్ఫయి కుమారుడు యాకోబు, దేశభక్తుడు అని పిలిచే సీమోను,  <span class="verse" id="V16">16&#160;</span>యాకోబు సోదరుడు యూదా, నమ్మక ద్రోహి ఇస్కరియోతు యూదా అనే వారు. </div><div class='p'> <span class="verse" id="V17">17-18&#160;</span>ఆయన వారితో బాటు కొండ దిగి వచ్చి మైదానంలో నిలిచినప్పుడు ఆయన శిష్యులు, ఇంకా ఇతర ప్రజలు పెద్ద గుంపుగా అక్కడ చేరి ఉన్నారు. వారంతా ఆయన సందేశం వినడానికీ, తమ రోగాలు బాగు చేసుకోడానికీ యూదయ దేశమంతటి నుండీ, యెరూషలేము నుండీ తూరు, సీదోను అనే పట్టణాల నుండీ, సముద్ర తీరాల నుండీ వచ్చారు. వారంతా బాగుపడ్డారు. అలాగే అపవిత్రాత్మలు పట్టి పీడిస్తున్న వారు కూడా బాగయ్యారు.  <span class="verse" id="V19">19&#160;</span>రోగాలను బాగుచేసే ప్రభావం ఆయనలో నుండి బయలుదేరి అందరినీ బాగుచేస్తూ ఉంది. కాబట్టి ప్రజలందరూ ఆయనను తాకాలని ప్రయత్నం చేశారు. </div><div class='s'>నవ ధన్యతలు </div><div class='r'><a href='MAT05.htm#V1'>మత్తయి 5:3-12</a> </div><div class='p'> <span class="verse" id="V20">20&#160;</span>అప్పుడు ఆయన తన శిష్యుల వైపు తిరిగి వారిని తదేకంగా చూసి ఇలా అన్నాడు, </div><div class='p'><span class='wj'>“పేదలారా, మీరు ధన్యులు, దేవుని రాజ్యం మీది.</span> </div><div class='p'> <span class="verse" id="V21">21&#160;</span> <span class='wj'>“ఇప్పుడు ఆకలితో ఉన్నవారలారా, మీరు ధన్యులు, మీకు తృప్తి కలుగుతుంది.</span> </div><div class='p'><span class='wj'>“ఇప్పుడు ఏడుస్తున్న మీరు ధన్యులు, మీరు నవ్వుతారు.</span> </div><div class='p'> <span class="verse" id="V22">22&#160;</span> <span class='wj'>“మనుష్యకుమారుడి కారణంగా మనుషులు మిమ్మల్ని ద్వేషించి, వెలివేసి, అవమానించి మీరు చెడ్డవారంటూ మీ పేరును తిరస్కరించినప్పుడు మీరు ధన్యులు.</span>  <span class="verse" id="V23">23&#160;</span> <span class='wj'>ఆ రోజు మీరు సంతోషించి గంతులు వేయండి. చూడండి, పరలోకంలో మీకు గొప్ప ప్రతిఫలం కలుగుతుంది. వారి పూర్వీకులు ప్రవక్తలకు అలాగే చేశారు.</span> </div><div class='p'> <span class="verse" id="V24">24&#160;</span> <span class='wj'>“అయ్యో, ధనికులారా, మీకు యాతన. మీరు కోరిన ఆదరణ మీరు ఇప్పటికే పొందారు.</span>  <span class="verse" id="V25">25&#160;</span> <span class='wj'>అయ్యో, ఇప్పుడు కడుపు నిండి ఉన్న మీకు యాతన. మీకు ఆకలి వేస్తుంది. అయ్యో, ఇప్పుడు నవ్వుతున్న మీకు యాతన. మీరు దుఃఖించి ఏడుస్తారు.</span>  <span class="verse" id="V26">26&#160;</span> <span class='wj'>మనుషులంతా మిమ్మల్ని పొగుడుతూ ఉంటే మీకు యాతన. వారి పూర్వీకులు అబద్ధ ప్రవక్త లకు అలాగే చేశారు.</span> </div><div class='s'>ఉత్తమ ఆదర్శం </div><div class='p'> <span class="verse" id="V27">27&#160;</span> <span class='wj'>“వింటున్న మీతో నేను చెప్పేదేమిటంటే మీ శత్రువులను ప్రేమించండి. మిమ్మల్ని ద్వేషించే వారికి మేలు చేయండి.</span>  <span class="verse" id="V28">28&#160;</span> <span class='wj'>మిమ్మల్ని శపించే వారిని దీవించండి. మిమ్మల్ని బాధించే వారి కోసం ప్రార్థించండి.</span> </div><div class='p'> <span class="verse" id="V29">29&#160;</span> <span class='wj'>నిన్ను ఒక చెంప మీద కొట్టే వాడికి రెండవ చెంప కూడా చూపించు. నీ పైవస్త్రాన్ని తీసుకువెళ్ళే వాడు నీ అంగీని కూడా తీసుకోవాలంటే అడ్డుకోవద్దు.</span>  <span class="verse" id="V30">30&#160;</span> <span class='wj'>అడిగే ప్రతివాడికీ ఇవ్వు. నీ వస్తువులను తీసుకున్న వాణ్ణి వాటి కోసం తిరిగి అడగవద్దు.</span>  <span class="verse" id="V31">31&#160;</span> <span class='wj'>మనుషులు మీకు ఏం చేయాలని మీరు కోరుకుంటారో అలాగే మీరు వారికి చేయండి.</span> </div><div class='p'> <span class="verse" id="V32">32&#160;</span> <span class='wj'>మిమ్మల్ని ప్రేమించే వారినే మీరు ప్రేమిస్తే అందులో గొప్పేముంది? పాపాత్ములు కూడా తమను ప్రేమించే వారిని ప్రేమిస్తారు కదా.</span>  <span class="verse" id="V33">33&#160;</span> <span class='wj'>మీకు మేలు చేసే వారికే మీరు మేలు చేస్తూ ఉంటే మీకేం మెప్పు కలుగుతుంది? పాపాత్ములు కూడా అలాగే చేస్తారు కదా!</span> </div><div class='p'> <span class="verse" id="V34">34&#160;</span> <span class='wj'>మీ అప్పు తిరిగి తీరుస్తారు అనుకున్న వారికే మీరు అప్పిస్తూ ఉంటే దాంట్లో మీకేం మెప్పు కలుగుతుంది? పాపాత్ములు కూడా మళ్లీ వసూలు చేసుకోవచ్చనుకుని పాపాత్ములకే అప్పులిస్తూ ఉంటారు కదా.</span> </div><div class='p'> <span class="verse" id="V35">35&#160;</span> <span class='wj'>మీరైతే మీ శత్రువులను ప్రేమించండి. వారికి మేలు చేయండి. తిరిగి చెల్లిస్తారని ఆశ లేకుండా అప్పు ఇవ్వండి. అప్పుడు మీ బహుమతి గొప్పగా ఉంటుంది. మీరు సర్వోన్నతుడైన దేవుని సంతానంగా ఉంటారు. ఆయన కృతజ్ఞత లేని వారి పట్లా, దుర్మార్గుల పట్లా దయాపరుడుగా ఉన్నాడు.</span>  <span class="verse" id="V36">36&#160;</span> <span class='wj'>మీ పరమ తండ్రి కనికరం చూపిస్తాడు కనుక మీరు కూడా కనికరం గలవారుగా ఉండండి.</span> </div><div class='p'> <span class="verse" id="V37">37&#160;</span> <span class='wj'>ఇతరులకు తీర్పు తీర్చవద్దు. అప్పుడు ఎవరూ మీకు తీర్పు తీర్చరు. ఎవరి మీదా నేరారోపణ చేయవద్దు. అప్పుడు ఎవరూ మీ మీద నేరం మోపరు. ఇతరులను క్షమించండి. అప్పుడు మీకు క్షమాపణ దొరుకుతుంది.</span> </div><div class='p'> <span class="verse" id="V38">38&#160;</span> <span class='wj'>ఇవ్వండి. అప్పుడు మీకూ ఇస్తారు. అప్పుడు మనుషులు మీకు అదిమి, కుదించి పొంగి పొర్లి పోయేంతగా కొలిచి మీ ఒడిలో పోస్తారు. మీరు ఏ కొలతతో కొలుస్తారో అదే కొలతతో మీకూ కొలవడం జరుగుతుంది.”</span> </div><div class='p'> <span class="verse" id="V39">39&#160;</span>తరువాత ఆయన వారికి ఒక ఉపమానం చెప్పాడు, <span class='wj'>“ఒక గుడ్డివాడు మరో గుడ్డివాడికి దారి ఎలా చూపిస్తాడు? వారిద్దరూ గుంటలో పడరా?</span>  <span class="verse" id="V40">40&#160;</span> <span class='wj'>శిష్యుడు తన గురువు కంటే గొప్పవాడు కాడు. అయితే సంపూర్ణమైన శిక్షణ పొందినవాడు తన గురువులా ఉంటాడు.</span> </div><div class='p'> <span class="verse" id="V41">41&#160;</span> <span class='wj'>నువ్వు నీ కంట్లో ఉన్న దూలాన్ని పట్టించుకోకుండా నీ సోదరుడి కంట్లో నలుసును చూడడమెందుకు?</span>  <span class="verse" id="V42">42&#160;</span> <span class='wj'>నీ కంట్లో ఉన్న దూలాన్ని చూసుకోకుండా నీ సోదరుడితో, ‘సోదరా, నీ కంట్లో నలుసు తీసివేయనియ్యి’ అని నువ్వెలా చెప్పగలవు? వేషధారీ, మొదట నీ కంట్లో ఉన్న దూలాన్ని తీసివెయ్యి. అప్పుడు నీ సోదరుడి కంట్లో నలుసు తీసివేయడానికి నీకు స్పష్టంగా కనిపిస్తుంది.</span> </div><div class='p'> <span class="verse" id="V43">43&#160;</span> <span class='wj'>మంచి చెట్టుకు పనికిమాలిన కాయలు కాయవు. అలాగే పనికిమాలిన చెట్టుకు మంచి కాయలు కాయవు.</span>  <span class="verse" id="V44">44&#160;</span> <span class='wj'>ఏ చెట్టయినా దాని పండ్లను బట్టి తెలిసిపోతుంది. ముండ్లపొదలో అంజూరపు పండ్లు ఏరుకోరు. రక్కెస పొదలో ద్రాక్షపళ్ళు కోయరు.</span> </div><div class='p'> <span class="verse" id="V45">45&#160;</span> <span class='wj'>మంచి మనిషి తన హృదయమనే ధననిధిలో నుండి మంచి విషయాలను బయటకు తెస్తాడు. చెడ్డవాడు తన చెడ్డ ధననిధిలో నుండి చెడ్డ విషయాలను బయటకు తెస్తాడు. హృదయం దేనితో నిండి ఉంటే దాన్నిబట్టే నోరు మాట్లాడుతుంది.</span>  <span class="verse" id="V46">46&#160;</span> <span class='wj'>నా సందేశం ప్రకారం చేయకుండా ఊరికే, ‘ప్రభూ, ప్రభూ’ అని నన్ను పిలవడం ఎందుకు?</span> </div><div class='s'>గట్టి నేలపై కట్టిన ఇల్లు </div><div class='r'><a href='MAT07.htm#V1'>మత్తయి 7:24-27</a> </div><div class='p'> <span class="verse" id="V47">47&#160;</span> <span class='wj'>“నా దగ్గరికి వచ్చి, నా మాటలు విని వాటి ప్రకారం చేసే ప్రతివాడూ ఎవరిని పోలి ఉంటాడో వినండి.</span>  <span class="verse" id="V48">48&#160;</span> <span class='wj'>వాడు ఇల్లు కట్టాలని లోతుగా తవ్వి బండ మీద పునాది వేసిన వాడిలాగా ఉంటాడు. వరదలు వచ్చి నీటి ప్రవాహం ఆ ఇంటిపై వేగంగా కొట్టినా దాన్ని బలంగా కట్టారు కనుక దాన్ని కదిలించలేక పోయింది.</span>  <span class="verse" id="V49">49&#160;</span> <span class='wj'>అయితే నా మాటలు విని వాటి ప్రకారం చేయనివాడు పునాది వేయకుండా నేల మీద ఇల్లు కట్టిన వాడిలా ఉంటాడు. ప్రవాహం దాని మీద వడిగా కొట్టగానే అది కూలి పోతుంది. ఆ ఇంటి నాశనం ఎంతో దయనీయం.”</span> </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK05.htm'>&lt;</a></li>
<li><a href='LUK.htm'>6</a></li>
<li><a href='LUK07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
