<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హెబ్రీయులకు రాసిన పత్రిక 8</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హెబ్రీయులకు రాసిన పత్రిక</a></li>
<li><a href='HEB07.htm'>&lt;</a></li>
<li><a href='HEB.htm'>8</a></li>
<li><a href='HEB09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>అహరోను వంశ యాజకులు నీడలకు, ఛాయలకు పరిచర్య చేశారు </div><div class='p'> <span class="verse" id="V1">1&#160;</span>ఇప్పుడు మేం చెబుతున్న విషయంలో ముఖ్యాంశం ఇది. మనకు ఒక ప్రధాన యాజకుడున్నాడు. ఆయన పరలోకంలో మహా ఘనత వహించిన దేవుని సింహాసనానికి కుడివైపున ఆసీనుడై ఉన్నాడు.  <span class="verse" id="V2">2&#160;</span>మానవ నిర్మితం కాకుండా ప్రభువే నెలకొల్పిన ప్రత్యక్ష గుడారం అయిన పరిశుద్ధ గర్భాలయంలో ఆయన సేవకుడుగా ఉన్నాడు. </div><div class='p'> <span class="verse" id="V3">3&#160;</span>ప్రధాన యాజకుణ్ణి కానుకలూ, బలులూ అర్పించడానికి నియమిస్తారు. కాబట్టి అర్పించడానికి ఏదో ఒకటి ఉండాలి.  <span class="verse" id="V4">4&#160;</span>ఇప్పుడు క్రీస్తు భూమి మీదే ఉంటే యాజకుడిగా ఉండనే ఉండడు. ఎందుకంటే ధర్మశాస్త్ర ప్రకారం అర్పణలు అర్పించేవారున్నారు.  <span class="verse" id="V5">5&#160;</span>మోషే ప్రత్యక్ష గుడారాన్ని నిర్మాణం చేస్తున్నప్పుడు, “పర్వతం పైన నీకు నేను చూపించిన నమూనా ప్రకారమే దాన్ని చేయాలి” అని దేవుడు హెచ్చరించాడు. కాబట్టి యాజకులు సేవ చేస్తున్న గుడారం పరలోకంలో ఉండే వాటికి నకలుగా, నీడగా ఉంది. </div><div class='s'>క్రీస్తు మరింత శ్రేష్ఠమైన నిబంధనకు మధ్యవర్తి </div><div class='p'> <span class="verse" id="V6">6&#160;</span>కానీ ఇప్పుడు క్రీస్తు మరింత మేలైన పరిచర్యను పొందాడు. ఎందుకంటే శ్రేష్ఠమైన వాగ్దానాలపై ఏర్పడిన శ్రేష్ఠమైన ఒప్పందానికి ఈయన మధ్యవర్తిగా ఉన్నాడు. </div><div class='s'>కొత్త నిబంధన పాత నిబంధన కన్నా శ్రేష్ఠమైనది </div><div class='p'> <span class="verse" id="V7">7&#160;</span>ఎందుకంటే మొదటి ఒప్పందం లోపం లేనిదైతే రెండవ ఒప్పందానికి అవకాశం ఉండదు.  <span class="verse" id="V8">8&#160;</span>ప్రజల్లో దోషాలు కనిపించినప్పుడు దేవుడు ఇలా అన్నాడు, </div><div class='q'>“చూడండి, ఇశ్రాయేలు ప్రజలతో యూదా ప్రజలతో </div><div class='q'>నేను కొత్త ఒప్పందాన్ని చేసే రోజులు వస్తున్నాయి. </div><div class='q'> <span class="verse" id="V9">9&#160;</span>ఐగుప్తు దేశం నుండి వారి పూర్వీకులను చెయ్యి పట్టుకుని </div><div class='q'>బయటకు రప్పించిన రోజున వారితో నేను చేసిన ఒప్పందం వంటిది కాదిది. </div><div class='q'>ఎందుకంటే వారు ఆ ఒప్పందంలో కొనసాగలేదు. </div><div class='q'>నేనూ ఇక వారిమీద మనసు పెట్టడం మానేశాను.” </div><div class='m'> <span class="verse" id="V10">10&#160;</span>ఇంకా ప్రభువు ఇలా అన్నాడు, </div><div class='q'>“ఆ రోజులు గడిచాక నేను ఇశ్రాయేలు ప్రజలతో చేసే ఒప్పందం ఇది. </div><div class='q'>వారి మనసుల్లో నా శాసనాలు ఉంచుతాను. </div><div class='q'>అలాగే వారి హృదయాలపై వాటిని రాస్తాను. </div><div class='q'>నేను వారి దేవుడినై ఉంటాను. వారు నా ప్రజలై ఉంటారు. </div><div class='q'> <span class="verse" id="V11">11&#160;</span>‘ప్రభువును తెలుసుకో’ అంటూ వారిలో ఎవడూ తన ఇరుగు పొరుగు వాళ్లకి గానీ </div><div class='q'>తన సోదరునికి గానీ ఉపదేశం చేయడు. </div><div class='q'>ఎందుకంటే చిన్నవాడి దగ్గర నుండి గొప్పవాడి వరకూ </div><div class='q'>అందరూ నన్ను తెలుసుకుంటారు. </div><div class='q'> <span class="verse" id="V12">12&#160;</span>నేను వారి అవినీతి పనుల విషయమై కరుణ చూపుతాను. </div><div class='q'>వారి పాపాలను ఇక ఎప్పటికీ జ్ఞాపకం చేసుకోను.” </div><div class='p'> <span class="verse" id="V13">13&#160;</span>ఆయన ‘కొత్త ఒప్పందం’ అని చెప్పడం వల్ల, మొదటి ఒప్పందాన్ని పాతదిగా చేశాడు. దేన్నైతే ఆయన పాతది అని ప్రకటించాడో అది మాసిపోవడానికి సిద్ధంగా ఉంది. </div><ul class='tnav'>
<li><a href='index.htm'>హెబ్రీయులకు రాసిన పత్రిక</a></li>
<li><a href='HEB07.htm'>&lt;</a></li>
<li><a href='HEB.htm'>8</a></li>
<li><a href='HEB09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
