<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 60</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA59.htm'>&lt;</a></li>
<li><a href='ISA.htm'>60</a></li>
<li><a href='ISA61.htm'>&gt;</a></li>
</ul>
<div class="main">
 
<div class='chapterlabel' id="V0"> 60</div><div class='s'>సీయోను పై ఉదయించిన మహిమ </div><div class='q'> <span class="verse" id="V1">1&#160;</span>లే, ప్రకాశించు! నీకు వెలుగు వచ్చింది. యెహోవా మహిమ నీ మీద ఉదయించింది. </div><div class='q'> <span class="verse" id="V2">2&#160;</span>భూమిని చీకటి కమ్మినా కటిక చీకటి రాజ్యాలను కమ్మినా యెహోవా నీ మీద ఉదయిస్తాడు. ఆయన మహిమ నీ మీద కనబడుతుంది. </div><div class='q'> <span class="verse" id="V3">3&#160;</span>రాజ్యాలు నీ వెలుగుకు వస్తారు. రాజులు నీ ఉదయకాంతికి వస్తారు. </div><div class='q'> <span class="verse" id="V4">4&#160;</span>తలెత్తి చుట్టూ చూడు. వీళ్ళంతా మూకుమ్మడిగా నీ దగ్గరికి వస్తున్నారు. నీ కొడుకులు దూరంనుంచి వస్తారు. నీ కూతుళ్ళు చంకనెక్కి వస్తున్నారు. </div><div class='q'> <span class="verse" id="V5">5&#160;</span>నువ్వు చూసి ప్రకాశిస్తావు. నీ హృదయం ఆనందిస్తూ ఉప్పొంగుతుంది. సముద్ర సమృద్ధి నీ మీద కుమ్మరించడం జరుగుతుంది. రాజ్యాల ఐశ్వర్యం నీ దగ్గరికి వస్తుంది. </div><div class='q'> <span class="verse" id="V6">6&#160;</span>ఒంటెల గుంపులూ మిద్యాను ఏఫాల నుంచి వచ్చిన పిల్ల ఒంటెలూ నీ దేశమంతటా వ్యాపిస్తాయి. వారంతా షేబ నుంచి వస్తారు. బంగారం, ధూపద్రవ్యం తీసుకువస్తారు. యెహోవా కీర్తిని ప్రకటిస్తూ ఉంటారు. </div><div class='q'> <span class="verse" id="V7">7&#160;</span>నీ కోసం కేదారు గొర్రెమందలన్నీ సమకూడతాయి. నెబాయోతు పొట్లేళ్లు నీ సేవలో ఉపయోగపడతాయి. అవి నా బలిపీఠం మీద బలులుగా అంగీకారమవుతాయి. నా గొప్ప మందిరాన్ని నేను అందంగా అలంకరిస్తాను. </div><div class='q'> <span class="verse" id="V8">8&#160;</span>మబ్బులాగా గువ్వలలాగా తమ గూటికి ఎగిరి వచ్చే వీళ్ళెవరు? </div><div class='q'> <span class="verse" id="V9">9&#160;</span>నీ దేవుడు యెహోవా పేరునుబట్టి, ఇశ్రాయేలు పరిశుద్ధ దేవుని పేరును బట్టి ఆయన నిన్ను ఘనపర్చాడు, </div><div class='q'>కాబట్టి నీ కొడుకులను, తమ వెండి బంగారాలను తీసుకురావడానికి, </div><div class='q'>ద్వీపవాసులు నా కోసం చూస్తారు. తర్షీషు ఓడలు మొదట వస్తాయి. </div><div class='q'> <span class="verse" id="V10">10&#160;</span>విదేశీయులు నీ గోడలు కడతారు. వారి రాజులు నీకు సేవ చేస్తారు. </div><div class='q'>ఎందుకంటే నేను ఆగ్రహంతో నిన్ను కొట్టినా అనుగ్రహంతో నీ మీద జాలిపడతాను. </div><div class='q'> <span class="verse" id="V11">11&#160;</span>రాజ్యాల సంపద నీదగ్గరికి తెచ్చేలా నీ ద్వారం తలుపులు రాత్రింబగళ్లు మూసివేయడం జరగదు. </div><div class='q'>ఆ ప్రజల ఊరేగింపులో వారి రాజులు ఉంటారు. </div><div class='q'> <span class="verse" id="V12">12&#160;</span>నిన్ను సేవించడానికి నిరాకరించే ప్రజలు గానీ రాజ్యం గానీ నాశనం అవుతుంది. ఆ రాజ్యాలు తప్పకుండా నాశనం అవుతాయి. </div><div class='q'> <span class="verse" id="V13">13&#160;</span>నా పరిశుద్ధాలయపు అలంకారం కోసం లెబానోను శ్రేష్ఠమైన దేవదారు వృక్షాలూ సరళవృక్షాలూ గొంజిచెట్లూ నీ దగ్గరికి తెస్తారు. </div><div class='q'>నేను నా పాదాలు పెట్టుకునే స్థలాన్ని ఘనంగా చేస్తాను. </div><div class='q'> <span class="verse" id="V14">14&#160;</span>నిన్ను బాధించినవారి కొడుకులు నీ ఎదుటికి వచ్చి సాగిలపడతారు. నిన్ను తృణీకరించినవారంతా వచ్చి నీ పాదాల మీద పడతారు. </div><div class='q'>యెహోవా పట్టణం అనీ ఇశ్రాయేలు పరిశుద్ధ దేవుని సీయోను అనీ నీకు పేరు పెడతారు. </div><div class='q'> <span class="verse" id="V15">15&#160;</span>నిన్ను విడిచి పెట్టకుండా ఎవరూ నిన్ను ద్వేషించకుండా నీ ద్వారా ఎవరూ వెళ్ళకుండా ఉండడానికి బదులు </div><div class='q'>నిన్ను ఎప్పటికీ హుందాగా ఉండేలా తరతరాలకు సంతోష కారణంగా చేస్తాను. </div><div class='q'> <span class="verse" id="V16">16&#160;</span>రాజ్యాల పాలుకూడా నువ్వు తాగుతావు. రాజుల చనుపాలు తాగుతావు. </div><div class='q'>యెహోవానైన నేను నీ రక్షకుడిననీ యాకోబు బలవంతుడైన దేవుడిననీ నీ విమోచకుడిననీ నువ్వు తెలుసుకుంటావు. </div><div class='q'> <span class="verse" id="V17">17&#160;</span>నేను కంచుకు బదులు బంగారాన్నీ ఇనుముకు బదులు వెండినీ </div><div class='q'>చెక్కకు బదులు ఇత్తడినీ రాళ్ళకు బదులు ఇనుమునూ తెస్తాను. శాంతిని నీకు అధికారులుగా న్యాయాన్ని నీకు పరిపాలకులుగా నియమిస్తాను. </div><div class='q'> <span class="verse" id="V18">18&#160;</span>ఇకనుంచి నీ దేశంలో దుర్మార్గం అనే మాట వినబడదు. నీ సరిహద్దుల్లో నాశనం, ధ్వంసం అనే మాటలు వినబడవు. </div><div class='q'>నీ గోడలను విడుదల అనీ నీ ద్వారాలను స్తుతి అనీ అంటావు. </div><div class='q'> <span class="verse" id="V19">19&#160;</span>ఇక మీదట పగటివేళ సూర్య కాంతి నీకు వెలుగుగా ఉండదు. </div><div class='q'>వెన్నెల నీ మీద ప్రకాశింపదు. </div><div class='q'>యెహోవాయే నీకు ఎప్పటికీ నిలిచిపోయే కాంతి. నీ దేవుడు నీకు శోభ. </div><div class='q'> <span class="verse" id="V20">20&#160;</span>నీ సూర్యుడు ఇక ఎన్నటికీ అస్తమించడు. నీ వెన్నెల తగ్గదు. </div><div class='q'>యెహోవాయే నీకు ఎప్పటికీ నిలిచిపోయే కాంతి. నీ దుఃఖదినాలు అంతం అవుతాయి. </div><div class='q'> <span class="verse" id="V21">21&#160;</span>నీ ప్రజలంతా నీతిమంతులుగా ఉంటారు. దేశం ఎప్పటికీ వారి స్వాధీనంలో ఉంటుంది. </div><div class='q'>వారు నా ఘనత కోసం నేను నాటిన కొమ్మ. నేను చేసిన పని. </div><div class='q'> <span class="verse" id="V22">22&#160;</span>అల్పుడు వేయిమంది అవుతాడు. చిన్నవాడు బలమైన జనం అవుతాడు. </div><div class='q'>నేను యెహోవాను. తగిన కాలంలో వీటిని త్వరగా జరిగిస్తాను. </div><ul class='tnav'>
<li><a href='index.htm'>యెషయా</a></li>
<li><a href='ISA59.htm'>&lt;</a></li>
<li><a href='ISA.htm'>60</a></li>
<li><a href='ISA61.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
