<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 41</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA40.htm'>&lt;</a></li>
<li><a href='ISA.htm'>41</a></li>
<li><a href='ISA42.htm'>&gt;</a></li>
</ul>
<div class="main">
 
<div class='chapterlabel' id="V0"> 41</div><div class='s'>ఇశ్రాయేలుకు సహాయకుడైన దేవుడు </div><div class='q'> <span class="verse" id="V1">1&#160;</span>“ద్వీపాల్లారా, నా ఎదుట మౌనంగా ఉండి వినండి. జాతులు వచ్చి నూతన బలం పొందండి. </div><div class='q'>వారు నా సన్నిధికి వచ్చి మాట్లాడాలి. రండి, మనం కలిసి చర్చించి వివాదం తీర్చుకుందాం. </div><div class='q'> <span class="verse" id="V2">2&#160;</span>నీతియుతమైన పరిచర్య జరిగించే ఇతణ్ణి తూర్పు నుండి ప్రేరేపించి <a href="#FN1" class="notemark">*<span class="popup"> నీతియుతమైన పరిచర్య జరిగించే ఇతణ్ణి తూర్పు నుండి ప్రేరేపించి పర్షియా రాజు కోరెషు, యెషయా 45:1 చూడండి</span></a>పిలిచిన వాడెవడు? </div><div class='q'>ఆయన అతనికి రాజ్యాలను అప్పగిస్తున్నాడు, రాజులను అతనికి లోబరుస్తున్నాడు. </div><div class='q'>అతని ఖడ్గానికి వారిని ధూళిలాగా అప్పగిస్తున్నాడు. </div><div class='q'>అతని విల్లుకి వారిని ఎగిరిపోయే పొట్టులాగా అప్పగిస్తున్నాడు. </div><div class='q'> <span class="verse" id="V3">3&#160;</span>అతడు వారిని తరుముతున్నాడు. </div><div class='q'>తాను ఇంతకుముందు వెళ్ళని దారైనా సురక్షితంగా దాటిపోతున్నాడు. </div><div class='q'> <span class="verse" id="V4">4&#160;</span>దీన్ని ఎవడు ఆలోచించి జరిగించాడు? </div><div class='q'>ఆదినుండి మానవ జాతులను పిలిచిన వాడినైన యెహోవా అనే నేనే. </div><div class='q'>నేను మొదటివాడిని, చివరి వారితో ఉండేవాణ్ణి. </div><div class='q'> <span class="verse" id="V5">5&#160;</span>ద్వీపాలు చూసి దిగులు పడుతున్నాయి. </div><div class='q'>భూదిగంతాలు వణకుతున్నాయి, ప్రజలు వచ్చి చేరుకుంటున్నారు. </div><div class='q'> <span class="verse" id="V6">6&#160;</span>వారు ఒకడికొకడు సహాయం చేసుకుంటారు. </div><div class='q'>‘ధైర్యంగా ఉండు’ అని ఒకడితో ఒకడు చెప్పుకుంటారు. </div><div class='q'> <span class="verse" id="V7">7&#160;</span>‘అది బాగా ఉంది’ అని చెబుతూ శిల్పి కంసాలిని ప్రోత్సాహపరుస్తాడు. </div><div class='q'>సుత్తెతో నునుపు చేసేవాడు దాగలి మీద కొట్టేవాణ్ణి ప్రోత్సాహపరుస్తాడు </div><div class='q'>ఆ విగ్రహం కదిలిపోకుండా వారు మేకులతో దాన్ని బిగిస్తారు. </div><div class='q'> <span class="verse" id="V8">8&#160;</span>నా సేవకుడవైన ఇశ్రాయేలూ, నేను ఎన్నుకున్న యాకోబూ, నా స్నేహితుడైన అబ్రాహాము సంతానమా, </div><div class='q'> <span class="verse" id="V9">9&#160;</span>భూదిగంతాల నుండి నేను నిన్ను తీసుకువచ్చాను. దూరంగా ఉన్న అంచుల నుండి నిన్ను పిలిచాను. </div><div class='q'> <span class="verse" id="V10">10&#160;</span>నువ్వు నా దాసుడనీ, నిన్ను తోసిపుచ్చకుండా నేను నిన్నే ఎన్నుకున్నాననీ నీతో చెప్పాను. </div><div class='q'>నీకు తోడుగా ఉన్నాను, భయపడవద్దు. నేను నీ దేవుణ్ణి. </div><div class='q'>దిగులు పడవద్దు. నేను నిన్ను బలపరుస్తాను. నీకు సహాయం చేస్తాను. </div><div class='q'>నీతి అనే నా కుడిచేతితో నిన్ను ఆదుకుంటాను. </div><div class='q'> <span class="verse" id="V11">11&#160;</span>నీ మీద కోపపడే వారంతా సిగ్గుపడి, అవమానం పాలవుతారు. </div><div class='q'>నిన్ను ఎదిరించే వారు కనబడకుండా నశించిపోతారు </div><div class='q'> <span class="verse" id="V12">12&#160;</span>నువ్వెంత వెదికినా నీతో కలహించే వారు కనిపించరు. </div><div class='q'>నీతో యుద్ధం చేసే వారు లేకుండా పోతారు, పూర్తిగా మాయమైపోతారు. </div><div class='q'> <span class="verse" id="V13">13&#160;</span>నీ దేవుణ్ణి అయిన యెహోవా అనే నేను, ‘భయపడవద్దు, నేను నీకు సహాయం చేస్తాను’ అని చెబుతూ నీ కుడిచేతిని పట్టుకున్నాను. </div><div class='q'> <span class="verse" id="V14">14&#160;</span>పురుగులాంటి యాకోబూ, అల్పమైన ఇశ్రాయేలూ, ‘భయపడకు, నేను నీకు సహాయం చేస్తాను’ ” అని యెహోవా సెలవిస్తున్నాడు. </div><div class='q'>ఇశ్రాయేలు పరిశుద్ధ దేవుడే నీ విమోచకుడు. </div><div class='q'> <span class="verse" id="V15">15&#160;</span>“ఇదిగో చూడు, నిన్ను పదునైన కొత్త నూర్పిడి బల్లగా నియమించాను. </div><div class='q'>నువ్వు పర్వతాలను నూర్చి, వాటిని పొడి చేస్తావు. కొండలను పొట్టులాగా చేస్తావు. </div><div class='q'> <span class="verse" id="V16">16&#160;</span>నువ్వు వాటిని ఎగరేసినప్పుడు గాలికి అవి కొట్టుకుపోతాయి. సుడిగాలికి అవి చెదరిపోతాయి. </div><div class='q'>నువ్వు యెహోవాను బట్టి సంతోషిస్తావు. ఇశ్రాయేలు పరిశుద్ధ దేవుణ్ణి బట్టి అతిశయపడతావు. </div><div class='q'> <span class="verse" id="V17">17&#160;</span>దీనులు, అవస్థలో ఉన్నవారు నీటి కోసం వెదుకుతున్నారు. నీళ్లు దొరక్క వారి నాలుక దప్పికతో ఎండిపోతున్నది. </div><div class='q'>యెహోవా అనే నేను వారికి జవాబిస్తాను. ఇశ్రాయేలు దేవుడినైన నేను వారిని విడిచిపెట్టను. </div><div class='q'> <span class="verse" id="V18">18&#160;</span>ఇది యెహోవా చేతి కార్యమనీ ఇశ్రాయేలు పరిశుద్ధ దేవుడే దీన్ని కలిగించాడనీ మనుషులు గ్రహించి స్పష్టంగా తెలుసుకుంటారు. </div><div class='q'> <span class="verse" id="V19">19&#160;</span>నేను చెట్లు లేని ఎత్తు స్థలాల మీద నదులను పారిస్తాను. లోయల మధ్యలో ఊటలు ఉబికేలా చేస్తాను. </div><div class='q'>అరణ్యాన్ని నీటి మడుగుగా, ఎండిపోయిన నేలను నీటిబుగ్గలుగా చేస్తాను. </div><div class='q'> <span class="verse" id="V20">20&#160;</span>నేను అరణ్యంలో దేవదారు వృక్షాలు, తుమ్మచెట్లు, గొంజిచెట్లు, తైలవృక్షాలు నాటిస్తాను. </div><div class='q'>ఎడారిలో తమాల వృక్షాలు, సరళ వృక్షాలు, నేరేడు చెట్లు నాటిస్తాను. </div><div class='q'> <span class="verse" id="V21">21&#160;</span>మీ వాదంతో రండి” అని యెహోవా అంటున్నాడు. “మీ రుజువులు చూపించండి” అని యాకోబు రాజు చెబుతున్నాడు. </div><div class='q'> <span class="verse" id="V22">22&#160;</span>జరగబోయే వాటిని విశదపరచి మాకు తెలియజెప్పండి. </div><div class='q'>గతంలో జరిగిన వాటిని మేం పరిశీలించి వాటి ఫలాన్ని తెలుసుకునేలా వాటిని మాకు తెలియజెప్పండి. </div><div class='q'> <span class="verse" id="V23">23&#160;</span>ఇకముందు జరగబోయే సంగతులను తెలియజెప్పండి. </div><div class='q'>అప్పుడు మీరు దేవుళ్ళని మేం ఒప్పుకుంటాం. </div><div class='q'>మేము విస్మయం చెందేలా మేలైనా, కీడైనా, ఏదైనా పని చేయండి. </div><div class='q'> <span class="verse" id="V24">24&#160;</span>మీకు ఉనికి లేదు. మీ పనులు శూన్యం. మిమ్మల్ని ఆశించేవారు అసహ్యులు. </div><div class='q'> <span class="verse" id="V25">25&#160;</span>ఉత్తరదిక్కు నుండి నేనొకణ్ణి పురిగొల్పుతున్నాను. అతడు నా పేరున ప్రార్థిస్తాడు. </div><div class='q'>అతడు సూర్యోదయ దిక్కునుండి వచ్చి ఒకడు బురద తొక్కే విధంగా, కుమ్మరి మన్ను తొక్కే విధంగా రాజులను అణగదొక్కుతాడు. </div><div class='q'> <span class="verse" id="V26">26&#160;</span>జరిగినదాన్ని మొదటి నుండి మాకు చెప్పి మమ్మల్ని ఒప్పించినవాడేడీ? </div><div class='q'>“అతడు చెప్పింది సరైనదే” అని మేము చెప్పేలా పూర్వకాలంలో దాన్ని మాకు చెప్పింది ఎవరు? </div><div class='q'>ఎవరూ వినిపించలేదు, వినడానికి మీరెవరికీ చెప్పలేదు. </div><div class='q'> <span class="verse" id="V27">27&#160;</span>వినండి, “ఇదిగో, ఇవే అవి” అని మొదట సీయోనుతో నేనే చెప్పాను. </div><div class='q'>యెరూషలేముకు సందేశం ప్రకటించడానికి నేనే ఒకణ్ణి పంపించాను. </div><div class='q'> <span class="verse" id="V28">28&#160;</span>నేను చూసినప్పుడు ఎవ్వరూ లేరు. నేను వారిని ప్రశ్నించినప్పుడు జవాబు చెప్పడానికి, మంచి సలహా ఇవ్వడానికి ఎవరూ లేరు. </div><div class='q'> <span class="verse" id="V29">29&#160;</span>వారంతా మోసగాళ్ళు. వారు చేసేది మాయ. వారి విగ్రహాలు శూన్యం. అవి వట్టి గాలిలాంటివి. </div><ul class='tnav'>
<li><a href='index.htm'>యెషయా</a></li>
<li><a href='ISA40.htm'>&lt;</a></li>
<li><a href='ISA.htm'>41</a></li>
<li><a href='ISA42.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">41:2</a>
 <span class="fq">నీతియుతమైన పరిచర్య జరిగించే ఇతణ్ణి తూర్పు నుండి ప్రేరేపించి </span><span class="ft">పర్షియా రాజు కోరెషు, యెషయా 45:1 చూడండి</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
