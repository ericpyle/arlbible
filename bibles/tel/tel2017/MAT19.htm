<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మత్తయి రాసిన సువార్త 19</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT18.htm'>&lt;</a></li>
<li><a href='MAT.htm'>19</a></li>
<li><a href='MAT20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>యూదయలో యేసు </div><div class='p'> <span class="verse" id="V1">1&#160;</span>యేసు ఈ మాటలు చెప్పిన తరువాత గలిలయ ప్రాంతాన్ని విడిచి యొర్దాను నది అవతల ఉన్న యూదయ ప్రాంతానికి వచ్చాడు.  <span class="verse" id="V2">2&#160;</span>గొప్ప జనసమూహాలు ఆయనను వెంబడించాయి. ఆయన వారిని అక్కడ బాగుచేశాడు. </div><div class='s'>విడాకుల గురించి యేసు ఉపదేశం </div><div class='r'><a href='MAT05.htm#V1'>మత్తయి 5:31</a>, <a href='MAT05.htm#V1'>32</a>; <a href='MRK10.htm#V1'>మార్కు 10:1-12</a>; <a href='LUK16.htm#V1'>లూకా 16:18</a>; <a href='1CO07.htm#V1'>1కొరింతీ 7:10-15</a> </div><div class='p'> <span class="verse" id="V3">3&#160;</span>పరిసయ్యులు ఆయన దగ్గరికి వచ్చి, ఆయనను పరీక్షించడం కోసం, “ఏ కారణం చేతనైనా సరే, పురుషుడు తన భార్యను విడిచిపెట్టడం చట్టబద్ధమేనా?” అని అడిగారు. </div><div class='p'> <span class="verse" id="V4">4&#160;</span>అందుకాయన, <span class='wj'>“సృష్టికర్త ఆది నుండి వారిని పురుషునిగా స్త్రీగా సృష్టించాడనీ,</span>  <span class="verse" id="V5">5&#160;</span> <span class='wj'>‘అందుకే పురుషుడు తన తల్లిదండ్రులను విడిచి తన భార్యను హత్తుకుంటాడు, వారిద్దరూ ఏకశరీరంగా అవుతారు’ అని చెప్పాడనీ మీరు చదవలేదా?</span>  <span class="verse" id="V6">6&#160;</span> <span class='wj'>కాబట్టి వారింక ఇద్దరు కాదు, ఏక శరీరమే. కాబట్టి దేవుడు జత పరిచిన వారిని మనిషి వేరు చేయకూడదు”</span> అని జవాబిచ్చాడు. </div><div class='p'> <span class="verse" id="V7">7&#160;</span>అందుకు వారు, “అలాటప్పుడు ఒక స్త్రీని విడిచిపెట్టాలంటే ఆమెకు విడాకుల పత్రిక రాసివ్వాలని మోషే ఎందుకు ఆజ్ఞాపించాడు?” అని అడిగారు.  <span class="verse" id="V8">8&#160;</span>అప్పుడాయన, <span class='wj'>“మీ హృదయ కాఠిన్యాన్ని బట్టే మీ భార్యలను విడిచిపెట్టవచ్చని మోషే చెప్పాడు గానీ, ప్రారంభం నుండీ అలా జరగలేదు.</span>  <span class="verse" id="V9">9&#160;</span> <span class='wj'>భార్య వ్యభిచారం చేసిన కారణంగా కాక, ఎవరైనా తన భార్యను విడిచిపెట్టి మరొకరిని పెళ్ళిచేసుకుంటే అతడు వ్యభిచార పాపం చేస్తున్నాడు. అలాగే వేరొకడు విడిచిపెట్టిన స్త్రీని పెళ్ళి చేసికొనేవాడు వ్యభిచారం చేస్తున్నాడని మీతో చెబుతున్నాను”</span> అని వారితో అన్నాడు. </div><div class='p'> <span class="verse" id="V10">10&#160;</span>ఆయన శిష్యులు, “భార్యాభర్తల మధ్య సంబంధం ఇలాటిదైతే అసలు పెళ్ళి చేసుకోక పోవడమే మంచిది” అని ఆయనతో అన్నారు.  <span class="verse" id="V11">11&#160;</span>అందుకు యేసు, <span class='wj'>“దేవుడు అనుమతించిన వారు తప్ప మరి ఎవరూ ఈ మాటను అంగీకరించ లేరు.</span>  <span class="verse" id="V12">12&#160;</span> <span class='wj'>తల్లి గర్భం నుండి నపుంసకులుగా పుట్టినవారు ఉన్నారు, మనుషులు నపుంసకులుగా తయారు చేసినవారు ఉన్నారు. పరలోక రాజ్యం కోసం తమను తామే నపుంసకులుగా చేసుకున్న వారూ ఉన్నారు. ఈ మాటను అంగీకరించ గలవాడు దాన్ని స్వీకరించి పాటిస్తాడు గాక”</span> అని వారితో చెప్పాడు. </div><div class='s'>యేసు చిన్న పిల్లలను దీవించడం </div><div class='r'><a href='MRK10.htm#V1'>మార్కు 10:17-30</a>; <a href='LUK18.htm#V1'>లూకా 18:15-17</a> </div><div class='p'> <span class="verse" id="V13">13&#160;</span>అప్పుడు కొందరు తమ పిల్లల మీద యేసు తన చేతులుంచి ప్రార్థన చేయాలని కోరుతూ చిన్నపిల్లలను ఆయన దగ్గరకి తీసుకుని వచ్చారు. అయితే ఆయన శిష్యులు ఆ పిల్లలను తీసుకొచ్చిన వారిని గద్దించారు.  <span class="verse" id="V14">14&#160;</span>అప్పుడు యేసు, <span class='wj'>“చిన్నపిల్లలను అడ్డుకోకుండా నా దగ్గరికి రానియ్యండి. పరలోకరాజ్యం ఇలాటి వారిదే”</span> అని వారితో చెప్పాడు.  <span class="verse" id="V15">15&#160;</span>ఆ పిల్లల మీద చేతులుంచిన తరవాత ఆయన అక్కడనుంచి వెళ్ళిపోయాడు. </div><div class='s'>సంపన్నుడైన యువ అధికారి </div><div class='r'><a href='MRK10.htm#V1'>మార్కు 10:17-30</a>; <a href='LUK18.htm#V1'>లూకా 18:18-30</a>; <a href='LUK10.htm#V1'>10:25-30</a> </div><div class='p'> <span class="verse" id="V16">16&#160;</span>ఒక వ్యక్తి ఆయన దగ్గరికి వచ్చి, “బోధకుడా, శాశ్వతజీవం పొందాలంటే నేను ఏ మంచి పని చేయాలి?” అని ఆయనను అడిగాడు.  <span class="verse" id="V17">17&#160;</span>అందుకు యేసు, <span class='wj'>“మంచి పని ఏమిటో చెప్పమని నన్నెందుకు అడుగుతున్నావు? మంచి వాడు ఒక్కడే ఉన్నాడు. అయితే నీవు శాశ్వత జీవాన్ని కోరుకుంటే ఆజ్ఞలను పాటించు”</span> అన్నాడు. </div><div class='p'> <span class="verse" id="V18">18&#160;</span>అతడు, “ఏ ఆజ్ఞలు?” అని ఆయనను అడిగాడు. యేసు, <span class='wj'>“నరహత్య, వ్యభిచారం, దొంగతనం చేయవద్దు, అబద్ధ సాక్ష్యం చెప్పవద్దు,</span>  <span class="verse" id="V19">19&#160;</span> <span class='wj'>నీ తల్లిదండ్రులను గౌరవించు, నిన్ను నీవు ఎంతగా ప్రేమించుకుంటావో, నీ పొరుగువాణ్ణి కూడా అంతే ప్రేమించు అనేవే”</span> అని చెప్పాడు. </div><div class='p'> <span class="verse" id="V20">20&#160;</span>అందుకు ఆ యువకుడు, “వీటన్నిటినీ నా చిన్నతనం నుండీ పాటిస్తూనే ఉన్నాను. ఇవి కాక నేనింకేమి చెయ్యాలి?” అన్నాడు.  <span class="verse" id="V21">21&#160;</span>అందుకు యేసు, <span class='wj'>“నీవు ఇంకా పరిపూర్ణత సాధించాలంటే, వెళ్ళి నీకున్నదంతా అమ్మేసి దాన్ని బీదవారికి పంచిపెట్టు. అప్పుడు నీకు పరలోకంలో ఆస్తి కలుగుతుంది. తరువాత నీవు వచ్చి నన్ను అనుసరించు”</span> అని అతనితో చెప్పాడు.  <span class="verse" id="V22">22&#160;</span>అయితే ఆ యువకుడు గొప్ప ఆస్తిపరుడు. అతడు ఆ మాట వినగానే చాలా విచారంగా తిరిగి వెళ్ళిపోయాడు. </div><div class='p'> <span class="verse" id="V23">23&#160;</span>యేసు తన శిష్యులతో ఇలా అన్నాడు, <span class='wj'>“నేను మీతో కచ్చితంగా చెప్పేదేమంటే, ధనవంతుడు పరలోక రాజ్యంలో ప్రవేశించడం చాలా కష్టం.</span>  <span class="verse" id="V24">24&#160;</span> <span class='wj'>ధనవంతుడు పరలోక రాజ్యంలో ప్రవేశించడం కంటే సూదిరంధ్రంలో గుండా ఒంటె దూరి వెళ్ళడం తేలిక.”</span>  <span class="verse" id="V25">25&#160;</span>శిష్యులు ఈ మాట విని చాలా ఆశ్చర్యపోయారు. “ఇలా అయితే ఇంకెవరు పరలోకంలో ప్రవేశించగలరు?” అన్నారు.  <span class="verse" id="V26">26&#160;</span>యేసు వారితో, <span class='wj'>“ఇది మానవులకు అసాధ్యమే. కానీ, దేవునికి సమస్తమూ సాధ్యమే”</span> అని చెప్పాడు. </div><div class='s'>రానున్న రాజ్యంలో అపొస్తలుల స్థానాలు </div><div class='p'> <span class="verse" id="V27">27&#160;</span>అప్పుడు పేతురు, “ఇదిగో మేము మాకున్నదంతా వదిలేసి నీ వెంట వచ్చాం గదా, మాకేమి లభిస్తుంది?” అని ఆయనను అడగగా  <span class="verse" id="V28">28&#160;</span>యేసు వారితో ఇలా అన్నాడు, <span class='wj'>“కొత్త సృష్టిలో మనుష్య కుమారుడు తన మహిమాన్విత సింహాసనం మీద కూర్చుని ఉన్నప్పుడు, నన్ను అనుసరించిన మీరు కూడా పన్నెండు సింహాసనాల మీద కూర్చుని ఇశ్రాయేలు పన్నెండు గోత్రాలకు తీర్పు తీరుస్తారు.</span> </div><div class='p'> <span class="verse" id="V29">29&#160;</span> <span class='wj'>నా నామం నిమిత్తం సోదరులను, సోదరీలను, తండ్రినీ, తల్లినీ, పిల్లలనూ, భూములనూ ఇళ్ళనూ విడిచిపెట్టిన ప్రతివాడూ అంతకు వంద రెట్లు పొందుతాడు. దానితోబాటు శాశ్వత జీవం కూడా సంపాదించుకుంటాడు.</span>  <span class="verse" id="V30">30&#160;</span> <span class='wj'>మొదటివారిలో చాలామంది చివరి వారవుతారు. చివరివారిలో చాలామంది మొదటి వారవుతారు.”</span> </div><ul class='tnav'>
<li><a href='index.htm'>మత్తయి రాసిన సువార్త</a></li>
<li><a href='MAT18.htm'>&lt;</a></li>
<li><a href='MAT.htm'>19</a></li>
<li><a href='MAT20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
