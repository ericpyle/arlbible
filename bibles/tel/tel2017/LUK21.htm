<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 21</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK20.htm'>&lt;</a></li>
<li><a href='LUK.htm'>21</a></li>
<li><a href='LUK22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>వితంతువు వేసిన కానుక. దేవునికి ఇవ్వడం గురించి యేసు అభిప్రాయం </div><div class='r'><a href='MRK12.htm#V1'>మార్కు 12:41</a>, <a href='MRK12.htm#V1'>44</a> </div><div class='p'> <span class="verse" id="V1">1&#160;</span>హుండీలో కానుకలు వేస్తున్న సంపన్నులను ఆయన చూశాడు.  <span class="verse" id="V2">2&#160;</span>ఒక పేద వితంతువు అతి తక్కువ విలువగల రెండు నాణాలు అందులో వేస్తుంటే చూశాడు.  <span class="verse" id="V3">3&#160;</span>అప్పుడాయన <span class='wj'>“ఈ పేద వితంతువు అందరి కంటే ఎక్కువ వేసిందని మీతో నిజంగా చెబుతున్నాను.</span>  <span class="verse" id="V4">4&#160;</span> <span class='wj'>వారంతా తమ కలిమిలో నుండి కానుకలు వేశారు. కానీ ఈమె తన లేమిలోనుంచి తన బతుకు తెరువంతా వేసింది”</span> అని వారితో చెప్పాడు. </div><div class='s'>ఒలీవ కొండ ప్రసంగం </div><div class='r'>మత్తయి 24-25; మార్కు 13 </div><div class='p'> <span class="verse" id="V5">5&#160;</span>దేవాలయాన్ని అందమైన రాళ్ళతోనూ, కానుకలతోనూ అలంకరించారని కొందరు మాట్లాడుకుంటూ ఉన్నారు.  <span class="verse" id="V6">6&#160;</span>అప్పుడు ఆయన, <span class='wj'>“ఈ కట్టడాలను మీరు చూస్తున్నారు గదా, వీటిలో రాయి మీద రాయి నిలవకుండా పడదోసే రోజు వస్తుంది”</span> అన్నాడు.  <span class="verse" id="V7">7&#160;</span>అప్పుడు వారు, “బోధకా, ఇవి ఎప్పుడు జరుగుతాయి. ఇవి జరిగే ముందు ఏ సూచన కనిపిస్తుంది?” అని ఆయనను అడిగారు. </div><div class='s'>భావి మానవ చరిత్ర </div><div class='r'><a href='MAT24.htm#V1'>మత్తయి 24:3-14</a> </div><div class='p'> <span class="verse" id="V8">8&#160;</span>ఆయన, <span class='wj'>“మీరు మోసానికి గురి కాకుండా చూసుకోండి. చాలా మంది నా పేర వచ్చి, ‘నేనే ఆయనను’ అంటారు. ‘ఆ కాలం దగ్గర పడింది’ అంటారు. మీరు వారిని అనుసరించవద్దు.</span>  <span class="verse" id="V9">9&#160;</span> <span class='wj'>మీరు యుద్ధాలను గూర్చీ విప్లవాలను గూర్చీ విన్నప్పుడు భయపడవద్దు. ఇవి మొదట తప్పక జరగాలి కాని అంతం అప్పుడే రాదు”</span> అన్నాడు.  <span class="verse" id="V10">10&#160;</span>ఆయన వారితో ఇంకా ఇలా అన్నాడు, <span class='wj'>“ఒక జాతి పైకి మరో జాతీ ఒక రాజ్యం పైకి మరో రాజ్యమూ దాడి చేస్తుంది.</span>  <span class="verse" id="V11">11&#160;</span> <span class='wj'>కొన్ని చోట్ల గొప్ప భూకంపాలూ కరువులూ ఈతిబాధలూ కలుగుతాయి. ఆకాశంలో భయంకరమైన ఉత్పాతాలూ గొప్ప సూచనలూ కనిపిస్తాయి.</span> </div><div class='p'> <span class="verse" id="V12">12&#160;</span> <span class='wj'>ఇవన్నీ జరగడానికి ముందు వారు మిమ్మల్ని పట్టుకుని హింసిస్తారు. నా నామం కోసం మిమ్మల్ని రాజుల ఎదుటికీ అధికారుల ఎదుటికీ తీసుకువెళ్ళి, సమాజ మందిరాలకీ చెరసాలలకూ అప్పగిస్తారు.</span>  <span class="verse" id="V13">13&#160;</span> <span class='wj'>దీని వలన సాక్ష్యం ఇవ్వడానికి మీకు అవకాశం దొరుకుతుంది.</span>  <span class="verse" id="V14">14&#160;</span> <span class='wj'>కనుక మేము ఏం జవాబులు చెప్పాలా అని ముందే ఆలోచించుకోకూడదని మీ మనసులో నిశ్చయం చేసుకోండి.</span>  <span class="verse" id="V15">15&#160;</span> <span class='wj'>మీ విరోధులు ఎదిరించలేని, కాదనలేని జ్ఞానాన్నీ, నోటిమాటలనూ మీకిస్తాను.</span>  <span class="verse" id="V16">16&#160;</span> <span class='wj'>తల్లిదండ్రులూ, అన్నదమ్ములూ, బంధువులూ, స్నేహితులే మిమ్మల్ని పట్టిస్తారు. వారు మీలో కొంతమందిని చంపిస్తారు.</span>  <span class="verse" id="V17">17&#160;</span> <span class='wj'>నా నామం కారణంగా అందరూ మిమ్మల్ని ద్వేషిస్తారు.</span>  <span class="verse" id="V18">18&#160;</span> <span class='wj'>కానీ మీ తల వెంట్రుకల్లో ఒక్కటి కూడా రాలదు.</span>  <span class="verse" id="V19">19&#160;</span> <span class='wj'>మీరు మీ సహనం వలన మీ ప్రాణాలను కాపాడుకుంటారు.</span> </div><div class='s'>యెరూషలేము వినాశనం </div><div class='p'> <span class="verse" id="V20">20&#160;</span> <span class='wj'>యెరూషలేమును సైన్యాలు ముట్టడించడం మీరు చూసినప్పుడు దాని నాశనం దగ్గర పడిందని తెలుసుకోండి.</span>  <span class="verse" id="V21">21&#160;</span> <span class='wj'>అప్పుడు యూదయలో ఉన్న వారు కొండలకు పారిపోవాలి. పట్టణంలో ఉన్నవారు బయటకు పోవాలి. గ్రామవాసులు దానిలో ప్రవేశించ కూడదు.</span>  <span class="verse" id="V22">22&#160;</span> <span class='wj'>ఎందుకంటే అవి పగ తీర్చుకునే రోజులు. రాసి ఉన్నవన్నీ నెరవేరేలా ఆ రోజులు వస్తాయి.</span>  <span class="verse" id="V23">23&#160;</span> <span class='wj'>ఆ రోజుల్లో గర్భవతులకూ బాలింతలకూ ఎంతో యాతన కలుగుతుంది. దేశంలో చాలా దురవస్థ కలుగుతుంది. ఈ ప్రజల పైకి ఉగ్రత దిగి వస్తుంది.</span>  <span class="verse" id="V24">24&#160;</span> <span class='wj'>వారు కత్తిపాలై చనిపోతారు. శత్రువులు వారిని చెరపట్టి యూదులు కాని అన్యజనాల్లోకి తీసుకువెళ్తారు. యూదేతర జాతులు తమ కాలాలు పూర్తి అయ్యేవరకూ యెరూషలేమును కాళ్ళ కింద తొక్కుతారు.</span> </div><div class='s'>మహా తేజస్సులో ప్రభువు రాక </div><div class='r'><a href='MAT24.htm#V1'>మత్తయి 24:29-31</a> </div><div class='p'> <span class="verse" id="V25">25&#160;</span> <span class='wj'>“ఇంకా సూర్య చంద్ర నక్షత్రాల్లో సూచనలు కలుగుతాయి. సముద్రం, దాని అలల హోరు శబ్దానికి భూమి మీద ప్రజలు భయకంపితులై యాతన పడతారు.</span>  <span class="verse" id="V26">26&#160;</span> <span class='wj'>ఆకాశంలోని శక్తులు కదిలిపోతాయి. కాబట్టి లోకం పైకి రాబోయే వాటిని గురించిన భయం ప్రజలకి కలుగుతుంది. వారు గుండెలవిసి పోయి కూలిపోతారు.</span>  <span class="verse" id="V27">27&#160;</span> <span class='wj'>అప్పుడు మనుష్య కుమారుడు బల ప్రభావంతో, గొప్ప యశస్సు కలిగి మేఘాలపై రావడం చూస్తారు.</span>  <span class="verse" id="V28">28&#160;</span> <span class='wj'>ఇవి జరగడం ఆరంభమైనప్పుడు ధైర్యం తెచ్చుకోండి. తలలు పైకెత్తి చూడండి. మీ విముక్తి దగ్గరవుతూ ఉంటుంది” అన్నాడు.</span> </div><div class='s'>అంజూరు చెట్టు ఉపమానం </div><div class='r'><a href='MAT24.htm#V1'>మత్తయి 24:32</a>, <a href='MAT24.htm#V1'>33</a>; <a href='MRK13.htm#V1'>మార్కు 13:28</a>, <a href='MRK13.htm#V1'>29</a> </div><div class='p'> <span class="verse" id="V29">29&#160;</span>తరువాత ఆయన వారికి ఒక ఉపమానం చెప్పాడు. <span class='wj'>“అంజూర చెట్టునూ మిగిలిన అన్ని చెట్లనూ చూడండి.</span>  <span class="verse" id="V30">30&#160;</span> <span class='wj'>అవి చిగురించినప్పుడు వసంత రుతువు వచ్చేసిందని మీరు తెలుసుకుంటారు కదా!</span>  <span class="verse" id="V31">31&#160;</span> <span class='wj'>అదే విధంగా ఈ సంగతులు జరుగుతున్నప్పుడు దేవుని రాజ్యం దగ్గరలో ఉందని తెలుసుకోండి.</span>  <span class="verse" id="V32">32&#160;</span> <span class='wj'>ఇవన్నీ జరిగే వరకూ ఈ జాతి అంతం కాదని మీకు కచ్చితంగా చెబుతున్నాను.</span>  <span class="verse" id="V33">33&#160;</span> <span class='wj'>ఆకాశమూ భూమీ అంతం అవుతాయి కానీ నా మాటలు ఎన్నటికీ అంతం కావు.</span> </div><div class='s'>ప్రభువు రాక, హెచ్చరికలు </div><div class='r'><a href='MAT24.htm#V1'>మత్తయి 24:34-51</a>; <a href='MRK13.htm#V1'>మార్కు 13:30-37</a> </div><div class='p'> <span class="verse" id="V34">34&#160;</span> <span class='wj'>“తినడం, తాగడం వల్లా, మత్తుగా ఉండడం వల్లా, ఇహలోక చింతల వల్లా మీ హృదయాలు బరువెక్కి ఉండగా, ఆ రోజు ఒక వలలాగా ఆకస్మికంగా మీ మీదికి వచ్చి పడకుండా జాగ్రత్త పడండి.</span>  <span class="verse" id="V35">35&#160;</span> <span class='wj'>ఆ రోజు లోకంలో ఉన్న వారందరి పైకి అకస్మాత్తుగా వస్తుంది.</span>  <span class="verse" id="V36">36&#160;</span> <span class='wj'>కాబట్టి జరగబోయే వీటన్నిటి నుండి తప్పించుకుని, మనుష్య కుమారుడి ముందు నిలవడం కోసం శక్తిగల వారుగా ఉండడానికి ఎప్పుడూ ప్రార్థన చేస్తూ మెలకువగా ఉండండి”</span> అని చెప్పాడు. </div><div class='p'> <span class="verse" id="V37">37&#160;</span>ఆయన ప్రతి రోజూ పగలు దేవాలయంలో బోధిస్తూ రాత్రి ఒలీవ కొండపై గడిపేవాడు.  <span class="verse" id="V38">38&#160;</span>ప్రజలంతా పొద్దున్నే దేవాలయంలో ఆయన ఉపదేశం వినడానికి వస్తూ ఉన్నారు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK20.htm'>&lt;</a></li>
<li><a href='LUK.htm'>21</a></li>
<li><a href='LUK22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
