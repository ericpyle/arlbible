<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 15</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA14.htm'>&lt;</a></li>
<li><a href='ISA.htm'>15</a></li>
<li><a href='ISA16.htm'>&gt;</a></li>
</ul>
<div class="main">
 
<div class='chapterlabel' id="V0"> 15</div><div class='s'>మోయాబు గురించి ప్రకటన </div><div class='r'><a href='ISA16.htm#V1'>16:6-12</a>; <a href='JER48.htm#V1'>యిర్మీ 48:29-36</a> </div><div class='q'> <span class="verse" id="V1">1&#160;</span>మోయాబు గురించి ప్రకటన. </div><div class='q'>ఒకే రాత్రిలో ఆర్ మోయాబు పాడై నాశనమౌతుంది. </div><div class='q'>ఒక్క రాత్రిలో కీర్ మోయాబు పాడై నాశనమౌతుంది. </div><div class='q'> <span class="verse" id="V2">2&#160;</span>ఏడవడానికి మోయాబీయులు గుడికీ, </div><div class='q'>మెట్ట మీద ఉన్న దీబోనుకూ వెళ్తున్నారు. </div><div class='q'>నెబో మీద, మేదెబా మీద మోయాబీయులు ప్రలాపిస్తున్నారు. </div><div class='q'>వాళ్ళందరూ తమ తలలు గొరిగించుకున్నారు, </div><div class='q'>గడ్డాలు క్షవరం చేయించుకున్నారు. </div><div class='q'> <span class="verse" id="V3">3&#160;</span>తమ సంత వీధుల్లో గోనెపట్ట కట్టుకున్నారు. </div><div class='q'>వాళ్ళ మేడల మీద, వాళ్ళ బహిరంగ ప్రాంగణాల్లో వాళ్ళందరూ ప్రలాపిస్తూ కన్నీళ్లు కారుస్తున్నారు. </div><div class='q'> <span class="verse" id="V4">4&#160;</span>హెష్బోను, ఏలాలే మొర్ర పెడుతున్నాయి. </div><div class='q'>యాహసు వరకూ వాళ్ళ స్వరం వినిపిస్తూ ఉంది. </div><div class='q'>మోయాబీయుల యోధులు బిగ్గరగా ఏడుస్తున్నారు. </div><div class='q'>వాళ్ళ ప్రాణాలు వాళ్ళల్లో వణుకుతున్నాయి. </div><div class='q'> <span class="verse" id="V5">5&#160;</span>మోయాబు కోసం నా హృదయం అరుస్తూ ఉంది. </div><div class='q'>దాని ప్రధానులు సోయరు వరకూ పారిపోతారు. </div><div class='q'>లూహీతు ఎక్కుడు మార్గంలో ఏడుస్తూ ఎక్కుతారు. </div><div class='q'>నాశనమై పోయామే అని పెద్దగా కేకలు వేస్తూ హొరొనయీము మార్గంలో వెళ్తారు. </div><div class='q'> <span class="verse" id="V6">6&#160;</span>ఎందుకంటే నిమ్రీములో ఉన్న నీళ్ళు ఎండిపోయాయి. </div><div class='q'>గడ్డి ఎండిపోయింది. కొత్తగా పుట్టిన గడ్డి కూడా ఎండిపోతుంది. పచ్చదనం ఎక్కడా కనిపించదు. </div><div class='q'> <span class="verse" id="V7">7&#160;</span>వాళ్ళు సంపాదించిన ఆస్తినీ, వాళ్ళు కూర్చుకున్న పంటనూ నిరవంజి చెట్లున్న నది అవతలకు వాళ్ళు మోసుకు పోతారు. </div><div class='q'> <span class="verse" id="V8">8&#160;</span>రోదన మోయాబు సరిహద్దుల్లో వినిపించింది. </div><div class='q'>అంగలార్పు ఎగ్లయీము వరకూ, బెయేరేలీము వరకూ వినిపించింది. </div><div class='q'> <span class="verse" id="V9">9&#160;</span>ఎందుకంటే దీమోను నీళ్ళు రక్తంతో నిండి ఉన్నాయి. </div><div class='q'>కాని నేను దీమోను మీదకి మరింత బాధ రప్పిస్తాను. </div><div class='q'>మోయాబులోనుంచి తప్పించుకున్న వాళ్ళ మీద, ఆ దేశంలో మిగిలిన వాళ్ళ మీద ఒక సింహం దాడి చేస్తుంది. </div><ul class='tnav'>
<li><a href='index.htm'>యెషయా</a></li>
<li><a href='ISA14.htm'>&lt;</a></li>
<li><a href='ISA.htm'>15</a></li>
<li><a href='ISA16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
