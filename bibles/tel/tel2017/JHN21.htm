<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోహాను రాసిన సువార్త 21</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN20.htm'>&lt;</a></li>
<li><a href='JHN.htm'>21</a></li>
<li><a href='ACT01.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>ఉత్థానం అయిన క్రీస్తు మన సేవకు యజమాని </div><div class='p'> <span class="verse" id="V1">1&#160;</span>ఆ తరువాత తిబెరియ సముద్రం ఒడ్డున యేసు తనను మరోసారి కనపరచుకున్నాడు. ఎలాగంటే  <span class="verse" id="V2">2&#160;</span>సీమోను పేతురు, దిదుమ అనే పేరున్న తోమా, గలిలయలోని కానా ఊరివాడైన నతనయేలూ, జెబెదయి కొడుకులూ, ఇంకా ఆయన శిష్యుల్లో మరో ఇద్దరూ కలిసి ఉన్నారు. </div><div class='p'> <span class="verse" id="V3">3&#160;</span>సీమోను పేతురు, “నేను చేపలు పట్టడానికి వెళ్తున్నా” అన్నాడు. మిగిలిన వారు, “మేము కూడా నీతో వస్తాం” అన్నారు. వారంతా పడవ ఎక్కి వెళ్ళారు. కానీ ఆ రాత్రంతా వారు ఏమీ పట్టలేదు.  <span class="verse" id="V4">4&#160;</span>తెల్లవారింది. యేసు ఒడ్డున నిలబడి ఉన్నాడు. కానీ ఆయన యేసు అని శిష్యులు గుర్తు పట్టలేదు.  <span class="verse" id="V5">5&#160;</span>యేసు, <span class='wj'>“పిల్లలూ, చేపలు ఏమైనా దొరికాయా?”</span> అని అడిగాడు. “లేదు” అని వాళ్ళన్నారు.”  <span class="verse" id="V6">6&#160;</span>అప్పుడాయన, <span class='wj'>“పడవకు కుడి వైపున వలలు వేయండి. మీకు చేపలు దొరుకుతాయి”</span> అన్నాడు. కాబట్టి వారు అలాగే చేశారు. చేపలు నిండుగా పడ్డాయి. దాంతో వారు వల లాగలేకపోయారు. </div><div class='s'>క్రీస్తు కనుసన్నల్లో సేవ, ఫలితం </div><div class='p'> <span class="verse" id="V7">7&#160;</span>అప్పుడు యేసు ప్రేమించిన శిష్యుడు, “ఆయన ప్రభువు!” అని పేతురుతో చెప్పాడు. ఆయన ప్రభువని సీమోను పేతురు వినగానే ఇంతకు ముందు తీసివేసిన తన పైబట్ట మళ్ళీ తనపై వేసుకుని సముద్రంలో దూకాడు.  <span class="verse" id="V8">8&#160;</span>ఒడ్డుకి ఇంకా రెండు వందల మూరల దూరం మాత్రమే ఉంది. కాబట్టి మిగిలిన శిష్యులు చేపలు ఉన్న వలని లాగుతూ ఆ చిన్న పడవలో వచ్చారు.  <span class="verse" id="V9">9&#160;</span>ఒడ్డుకి రాగానే వారికి అక్కడ నిప్పులూ, వాటి పైన ఉన్న చేపలూ రొట్టే కనిపించాయి.  <span class="verse" id="V10">10&#160;</span>అప్పుడు యేసు, <span class='wj'>“ఇప్పుడు మీరు పట్టిన చేపల్లో కొన్ని తీసుకుని రండి”</span> అని వారికి చెప్పాడు.  <span class="verse" id="V11">11&#160;</span>సీమోను పేతురు పడవ ఎక్కి వలను ఒడ్డుకి లాగాడు. దాంట్లో 153 పెద్ద చేపలున్నాయి. </div><div class='s'>తన సేవకుల అవసరాలు తీర్చే యజమాని </div><div class='r'><a href='LUK22.htm#V1'>లూకా 22:35</a>; <a href='PHP04.htm#V1'>ఫిలిప్పీ 4:19</a> </div><div class='p'>అన్ని చేపలు పడినా వల మాత్రం పిగిలి పోలేదు.  <span class="verse" id="V12">12&#160;</span>అప్పుడు యేసు, <span class='wj'>“రండి, భోజనం చేయండి”</span> అని వారిని పిలిచాడు. అప్పటికి ఆయన ప్రభువని వారికి తెలిసి పోయింది కాబట్టి, “నువ్వు ఎవరు” అని అడిగే సాహసం ఎవరూ చేయలేదు.  <span class="verse" id="V13">13&#160;</span>యేసు వచ్చి ఆ రొట్టెను తీసుకుని వారికి పంచి పెట్టాడు. అలాగే చేపలు కూడా ఇచ్చాడు.  <span class="verse" id="V14">14&#160;</span>యేసు చనిపోయి సజీవుడిగా లేచిన తరవాత శిష్యులకి ప్రత్యక్షం కావడం ఇది మూడోసారి. </div><div class='s'>సేవకు ఉండవలసిన ఒకే ఒక ఆమోదయోగ్యమైన ప్రేరణ </div><div class='r'><a href='2CO05.htm#V1'>2కొరింతీ 5:14</a>; <a href='REV02.htm#V1'>ప్రక 2:4-5</a> </div><div class='p'> <span class="verse" id="V15">15&#160;</span>వారంతా భోజనం చేసిన తరువాత యేసు సీమోను పేతురును చూసి, <span class='wj'>“యోహాను కొడుకువైన సీమోనూ, వీళ్ళకంటే నువ్వు నన్ను ఎక్కువగా ప్రేమిస్తున్నావా?”</span> అని ప్రశ్నించాడు. అతడు, “అవును ప్రభూ, నేను నిన్ను ప్రేమిస్తున్నానని నీకే తెలుసు” అన్నాడు. దానికి యేసు, <span class='wj'>“నా గొర్రెలను మేపు”</span> అని అతనితో చెప్పాడు. </div><div class='p'> <span class="verse" id="V16">16&#160;</span>మరోసారి ఆయన, <span class='wj'>“యోహాను కొడుకువైన సీమోనూ, నువ్వు నన్ను ప్రేమిస్తున్నావా?”</span> అని అతణ్ణి అడిగాడు. అతడు, “అవును ప్రభూ, నేను నిన్ను ప్రేమిస్తున్నానని నీకే తెలుసు” అన్నాడు. దానికి యేసు, <span class='wj'>“నా గొర్రెలకు కాపరిగా ఉండు”</span> అన్నాడు. </div><div class='p'> <span class="verse" id="V17">17&#160;</span>ఆయన మూడోసారి, <span class='wj'>“యోహాను కొడుకువైన సీమోనూ, నన్ను ప్రేమిస్తున్నావా?”</span> అని అడిగాడు. ఇలా <span class='wj'>‘నన్ను ప్రేమిస్తున్నావా’</span> అని మూడోసారి తనను అడిగినందుకు పేతురు ఇబ్బంది పడి, “ప్రభూ నీకు అన్నీ తెలుసు. నిన్ను ప్రేమిస్తున్నానని నీకు బాగా తెలుసు” అన్నాడు. </div><div class='s'>తన సేవకుని మరణ సమయాన్ని, విధానాన్ని యజమాని నిర్ణయించడం </div><div class='p'>అప్పుడు యేసు, <span class='wj'>“నా గొర్రెలను మేపు.</span>  <span class="verse" id="V18">18&#160;</span> <span class='wj'>నువ్వు యువకుడిగా ఉన్నప్పుడు నీ అంతట నువ్వే నీ నడుం కట్టుకుని నీకిష్టమైన స్థలాలకు తిరిగే వాడివి. కచ్చితంగా నీకు చెబుతున్నాను. నువ్వు ముసలి వాడివి అయినప్పుడు నువ్వు నీ చేతులు చాపుతావు. వేరొకడు నీ నడుము కట్టి నీకిష్టం లేని చోటికి నిన్ను మోసుకు పోతాడు”</span> అని అతనితో చెప్పాడు.  <span class="verse" id="V19">19&#160;</span>దేవుని మహిమ కోసం అతడు ఎలాంటి మరణం పొందుతాడో దాన్ని సూచిస్తూ ఆయన ఈ మాటలు చెప్పాడు. ఇలా చెప్పి ఆయన, <span class='wj'>“నన్ను అనుసరించు”</span> అని అతనితో అన్నాడు. </div><div class='p'> <span class="verse" id="V20">20&#160;</span>పేతురు వెనక్కి తిరిగి యేసు ప్రేమించిన వాడూ, పస్కా పండగ సందర్భంలో భోజన సమయంలో ఆయన పక్కనే కూర్చుని ఆయన ఛాతీని ఆనుకుంటూ, “ప్రభూ నిన్ను పట్టిచ్చేది ఎవరు” అని అడిగిన శిష్యుడు తమ వెనకే రావడం చూశాడు. </div><div class='p'> <span class="verse" id="V21">21&#160;</span>పేతురు అతణ్ణి చూసి, “ప్రభూ, మరి ఇతడి విషయం ఏమవుతుంది?” అని ఆయనను అడిగాడు.  <span class="verse" id="V22">22&#160;</span>దానికి యేసు, <span class='wj'>“నేను వచ్చే వరకూ అతడు జీవించి ఉండడం నాకిష్టమైతే నీకేమిటి? నువ్వు నన్ను అనుసరించు”</span> అన్నాడు.  <span class="verse" id="V23">23&#160;</span>దాంతో ఆ శిష్యుడు మరణించడు అనే మాట శిష్యుల్లో పాకి పోయింది. అయితే అతడు మరణించడు అని యేసు చెప్పలేదు గానీ నేను వచ్చే వరకూ అతడు ఉండడం నాకిష్టమైతే నీకేంటి, అని మాత్రమే అన్నాడు. </div><div class='p'> <span class="verse" id="V24">24&#160;</span>ఈ సంగతులను గురించి సాక్షమిస్తూ ఇవన్నీ రాసింది ఈ శిష్యుడే. ఇతని సాక్ష్యం సత్యమని మనకు తెలుసు.  <span class="verse" id="V25">25&#160;</span>యేసు చేసిన పనులు ఇంకా చాలా ఉన్నాయి. అవన్నీ వివరించి రాసే గ్రంథాలకు ఈ భూలోకం సరిపోదని నాకు అనిపిస్తుంది.</div><ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN20.htm'>&lt;</a></li>
<li><a href='JHN.htm'>21</a></li>
<li><a href='ACT01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
