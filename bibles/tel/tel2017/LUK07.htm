<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 7</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK06.htm'>&lt;</a></li>
<li><a href='LUK.htm'>7</a></li>
<li><a href='LUK08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>శతాధిపతి సేవకుని స్వస్థత </div><div class='r'><a href='MAT08.htm#V1'>మత్తయి 8:5-13</a> </div><div class='p'> <span class="verse" id="V1">1&#160;</span>ఆయన తన మాటలన్నీ ప్రజలకు పూర్తిగా వినిపించి కపెర్నహూముకి వచ్చాడు.  <span class="verse" id="V2">2&#160;</span>అక్కడ ఒక శతాధిపతికి ఇష్టమైన సేవకుడు ఒకడికి జబ్బు చేసి చావడానికి సిద్ధంగా ఉన్నాడు.  <span class="verse" id="V3">3&#160;</span>ఈ శతాధిపతి యేసును గురించి విని, ఆయన వచ్చి తన సేవకుణ్ణి బాగు చేయాలని ఆయనను బతిమాలడానికి యూదుల పెద్దలను ఆయన దగ్గరికి పంపించాడు. </div><div class='p'> <span class="verse" id="V4">4&#160;</span>వారు యేసు దగ్గరికి వచ్చి, “నువ్వు తప్పక ఈ మేలు చేయాలి. ఎందుకంటే ఈ వ్యక్తి చాలా యోగ్యుడు.  <span class="verse" id="V5">5&#160;</span>అతడు మన ప్రజలను ప్రేమించాడు. మన సమాజ మందిరాన్ని మన కోసం కట్టించింది ఇతడే” అని ఆయనను ఎంతో బతిమాలారు. </div><div class='p'> <span class="verse" id="V6">6&#160;</span>కాబట్టి యేసు వారితో వెళ్ళాడు. ఆయన అతని ఇంటి దగ్గరలోకి వచ్చినప్పుడు, ఆ శతాధిపతి తన స్నేహితులను కొందరిని పంపి వారితో యేసుకు ఇలా చెప్పించాడు. “ప్రభూ, నువ్వు శ్రమ తీసుకోవద్దు. నువ్వు నా ఇంట్లోకి వచ్చేటంత యోగ్యత నాకు లేదు.  <span class="verse" id="V7">7&#160;</span>అలాగే నీ దగ్గరికి వచ్చే యోగ్యత కూడా నాకు లేదు. నువ్వు మాట మాత్రం చెప్పు. నా సేవకుడికి పూర్తిగా నయమవుతుంది.  <span class="verse" id="V8">8&#160;</span>నేను కూడా అధికారం కింద ఉన్నవాణ్ణే. నా చేతి కింద సైనికులు ఉన్నారు. నేను ఒకణ్ణి ‘వెళ్ళు’ అంటే వెళ్తాడు, ఒకణ్ణి ‘రా’ అంటే వస్తాడు. నా సేవకుణ్ణి ఫలానా పని చేయమంటే చేస్తాడు.” </div><div class='p'> <span class="verse" id="V9">9&#160;</span>యేసు ఈ మాటలు విని, ఆ వ్యక్తి విషయం ఆశ్చర్య పోయాడు. తన వెనక వస్తున్న జనసమూహం వైపు తిరిగి, <span class='wj'>“ఇశ్రాయేలు ప్రజల్లో కూడా ఇంత గొప్ప విశ్వాసం నేను చూడలేదని మీతో చెబుతున్నాను”</span> అన్నాడు.  <span class="verse" id="V10">10&#160;</span>అతడు పంపిన వారు తిరిగి వచ్చి ఆ పనివాడు జబ్బు నయమై పూర్తి ఆరోగ్యంతో ఉండడం చూశారు. </div><div class='s'>విధవరాలి కొడుక్కి ప్రాణం పోయడం </div><div class='p'> <span class="verse" id="V11">11&#160;</span>ఇది జరిగిన తరువాత ఆయన నాయీను అనే ఒక ఊరికి వెళ్తున్నాడు. ఆయన శిష్యులు, ఇంకా పెద్ద జనసమూహం ఆయనతో వెళ్తున్నారు.  <span class="verse" id="V12">12&#160;</span>ఆయన ఆ ఊరి పొలిమేరకు వచ్చినప్పుడు కొందరు చనిపోయిన వాణ్ణి మోసుకుపోతూ ఎదురయ్యారు. చనిపోయిన వాడు అతని తల్లికి ఒక్కగానొక్క కొడుకు. ఆమె వితంతువు. గ్రామస్తులు చాలామంది ఆమెతో ఉన్నారు. </div><div class='p'> <span class="verse" id="V13">13&#160;</span>ప్రభువు ఆమెను చూసి ఆమెపై జాలిపడి, <span class='wj'>“ఏడవ వద్దు”</span> అని ఆమెకు చెప్పి, దగ్గరికి వచ్చి ఆ పాడెను ముట్టుకున్నాడు. దాంతో దాన్ని మోసేవారు నిలబడి పోయారు.  <span class="verse" id="V14">14&#160;</span>ఆయన, <span class='wj'>“అబ్బాయ్, నేను చెబుతున్నాను, లే!”</span> అన్నాడు.  <span class="verse" id="V15">15&#160;</span>ఆ చనిపోయిన వాడు లేచి కూర్చుని మాట్లాడడం మొదలుపెట్టాడు. ఆయన అతణ్ణి ఆ తల్లికి అప్పచెప్పాడు. </div><div class='p'> <span class="verse" id="V16">16&#160;</span>అందరూ భయంతో నిండిపోయి, “మనలో గొప్ప ప్రవక్త లేచాడు. దేవుడు తన ప్రజలను సందర్శించాడు” అంటూ దేవుణ్ణి కీర్తించారు.  <span class="verse" id="V17">17&#160;</span>ఆయనను గురించిన ఈ సమాచారం యూదయ ప్రాంతమంతటా ప్రాంతాల్లో వ్యాపించింది. </div><div class='s'>బాప్తిసమిచ్చే యోహాను సందేహం </div><div class='r'><a href='MAT11.htm#V1'>మత్తయి 11:2-6</a> </div><div class='p'> <span class="verse" id="V18">18&#160;</span>యోహాను శిష్యులు ఈ సంగతులన్నటినీ యోహానుకు తెలియజేశారు.  <span class="verse" id="V19">19&#160;</span>అప్పుడు యోహాను తన శిష్యుల్లో ఇద్దరిని పిలిచి, “రావలసిన వాడివి నువ్వేనా? లేక మరొకరి కోసం మేము ఎదురు చూడాలా?” అని అడగడానికి వారిని ప్రభువు దగ్గరికి పంపించాడు. </div><div class='p'> <span class="verse" id="V20">20&#160;</span>వారు ఆయన దగ్గరికి వచ్చి, “ ‘రావలసిన వాడివి నువ్వేనా? లేక మరొకరి కోసం ఎదురు చూడాలా?’ అని అడగమని మమ్మల్ని బాప్తిసమిచ్చే యోహాను నీ దగ్గరికి పంపాడు” అని చెప్పారు.  <span class="verse" id="V21">21&#160;</span>అదే సమయంలో ఆయన అనేకమంది రోగులనూ, బాధితులనూ, దయ్యాలు పట్టిన వారిని బాగు చేస్తూ ఉన్నాడు. గుడ్డివారికి చూపు ప్రసాదిస్తూ ఉన్నాడు. </div><div class='p'> <span class="verse" id="V22">22&#160;</span>అప్పుడాయన వారికి ఇలా జవాబిచ్చాడు, <span class='wj'>“వెళ్ళి మీరు చూసిన వాటినీ వినిన వాటినీ యోహానుకు చెప్పండి. గుడ్డివారు చూస్తున్నారు, కుంటివారు నడుస్తున్నారు, కుష్ట రోగులు బాగుపడుతున్నారు, చెవిటివారు వింటున్నారు. చనిపోయిన వారు తిరిగి ప్రాణంతో లేస్తున్నారు. పేదవాళ్ళకు సువార్త ప్రకటన జరుగుతూ ఉంది.</span>  <span class="verse" id="V23">23&#160;</span> <span class='wj'>నా విషయంలో అభ్యంతరాలేమీ లేని వాడు ధన్యుడు.”</span> </div><div class='s'>బాప్తిసమిచ్చే యోహాను గురించి యేసు సాక్ష్యం </div><div class='r'><a href='MAT11.htm#V1'>మత్తయి 11:7-15</a> </div><div class='p'> <span class="verse" id="V24">24&#160;</span>యోహాను దగ్గర నుండి వచ్చిన శిష్యులు వెళ్ళిపోయిన తరువాత యేసు యోహాను గురించి జన సమూహంతో ఇలా చెప్పాడు, <span class='wj'>“మీరు ఏం చూద్దామని అడవిలోకి వెళ్ళారు? గాలికి ఊగే రెల్లునా?</span>  <span class="verse" id="V25">25&#160;</span> <span class='wj'>అది కాకుంటే మరేం చూడ్డానికి వెళ్ళారు? సన్నని వస్త్రాలు ధరించుకున్నవాడినా? వినండి, విలువైన వస్త్రాలు ధరించుకుని సుఖంగా జీవించే వారు రాజ మందిరాల్లో ఉంటారు.</span>  <span class="verse" id="V26">26&#160;</span> <span class='wj'>అది కాకపోతే ఇంకేం చూద్దామని వెళ్ళారు? ప్రవక్తనా? అవును. కానీ యోహాను ఒక ప్రవక్త కంటే గొప్పవాడని మీకు చెబుతున్నాను.</span> </div><div class='q'> <span class="verse" id="V27">27&#160;</span> <span class='wj'>‘చూడు! నేను నా దూతను నీకు ముందుగా పంపుతున్నాను,</span> </div><div class='q'><span class='wj'>అతడు నీకు ముందుగా నీ మార్గాన్ని సిద్ధపరుస్తాడు’</span> అని ఎవరిని గురించి రాశారో అతడే ఈ యోహాను. </div><div class='p'> <span class="verse" id="V28">28&#160;</span> <span class='wj'>స్త్రీ గర్భాన పుట్టిన వారిలో యోహాను కంటే గొప్పవాడెవడూ లేడు. అయినా దేవుని రాజ్యంలో అల్పుడు అతని కంటే గొప్పవాడని మీతో చెబుతున్నాను.”</span> </div><div class='p'> <span class="verse" id="V29">29&#160;</span>ప్రజలందరూ, పన్ను వసూలుదారులూ యోహాను సందేశం విని, దేవుడు నీతిమంతుడని అంగీకరించారు. అతని ద్వారా బాప్తిసం పొందారు.  <span class="verse" id="V30">30&#160;</span>కానీ పరిసయ్యులూ, ధర్మశాస్త్రాన్ని ఉపదేశించే వారూ అతని చేత బాప్తిసం పొందకుండా వారి జీవితాల్లో దేవుని సంకల్పాన్ని నిరాకరించారు. </div><div class='p'> <span class="verse" id="V31">31&#160;</span> <span class='wj'>కాబట్టి ఈ తరం మనుషులను నేను దేనితో పోల్చాలి? వీళ్ళు దేనిలాగా ఉన్నారు?</span>  <span class="verse" id="V32">32&#160;</span> <span class='wj'>సంతవీధుల్లో కూర్చుని, ‘మేము వేణువు ఊదాం, మీరు నాట్యం చేయలేదు, ఏడుపు పాట పాడాం, మీరేమో ఏడవలేదు’ అని ఒకరితో ఒకరు చెప్పుకుంటూ ఆటలాడుకునే చిన్న పిల్లల్లా ఉన్నారు.</span>  <span class="verse" id="V33">33&#160;</span> <span class='wj'>బాప్తిసమిచ్చే యోహాను రొట్టెలు తినకుండా ద్రాక్షారసం తాగకుండా ఉన్నాడని ‘వీడికి దయ్యం పట్టింది’ అని మీరు అంటున్నారు.</span>  <span class="verse" id="V34">34&#160;</span> <span class='wj'>మనుష్య కుమారుడు తింటూ తాగుతూ ఉన్నాడని ‘వీడు తిండిబోతూ, తాగుబోతూ, సుంకరులకూ పాపులకూ స్నేహితుడు’ అంటున్నారు.</span>  <span class="verse" id="V35">35&#160;</span> <span class='wj'>అయితే జ్ఞానం దాని పిల్లలను బట్టి జ్ఞానమని తీర్పు పొందుతుంది.”</span> </div><div class='s'>పరిసయ్యుడి ఇంట్లో యేసు </div><div class='p'> <span class="verse" id="V36">36&#160;</span>పరిసయ్యుల్లో ఒకడు తనతో భోజనం చేయాలని ఆయనను ఆహ్వానించాడు. ఆయన ఆ పరిసయ్యుడి ఇంటికి వెళ్ళి భోజనానికి కూర్చున్నాడు. </div><div class='p'> <span class="verse" id="V37">37&#160;</span>ఆ ఊరిలో ఉన్న పాపాత్మురాలైన ఒక స్త్రీ, యేసు పరిసయ్యుడి ఇంట్లో భోజనానికి వచ్చాడని తెలుసుకుని, ఒక బుడ్డిలో అత్తరు తీసుకు వచ్చి  <span class="verse" id="V38">38&#160;</span>ఆయనకు వెనుకగా ఆయన పాదాల దగ్గర ఏడుస్తూ నిలబడింది. ఆమె కన్నీళ్ళతో ఆయన పాదాలు తడిసి పోయాయి. ఆమె తన వెంట్రుకలతో ఆయన పాదాలు తుడిచి వాటిని ముద్దు పెట్టుకుని వాటికి అత్తరు పూసింది. </div><div class='p'> <span class="verse" id="V39">39&#160;</span>ఆయనను పిలిచిన పరిసయ్యుడు అది చూసి, “ఈయన ప్రవక్తే అయితే తనను ముట్టుకున్న స్త్రీ ఎవరో, ఎలాంటిదో తెలుసుకోగలడు. ఈమె పాపాత్మురాలు” అని తనలో తాను అనుకున్నాడు.  <span class="verse" id="V40">40&#160;</span>దానికి యేసు, <span class='wj'>“సీమోనూ, నీతో ఒక మాట చెప్పాలి”</span> అని అతనితో అన్నాడు. అతడు, “బోధకా, చెప్పు” అన్నాడు. </div><div class='s'>అప్పు తీసుకున్న ఇద్దరు వ్యక్తులు </div><div class='p'> <span class="verse" id="V41">41&#160;</span>అప్పుడు యేసు, <span class='wj'>“అప్పులిచ్చే ఒకడి దగ్గర ఇద్దరు అప్పు చేశారు. వారిలో ఒకడు ఐదువందల వెండి నాణేలూ మరొకడు యాభై వెండి నాణేలూ బాకీ పడ్డారు.</span>  <span class="verse" id="V42">42&#160;</span> <span class='wj'>ఆ అప్పు తీర్చడానికి వారి దగ్గర ఏమీ లేదు కాబట్టి ఆ వ్యక్తి వారిద్దరినీ క్షమించేశాడు. కాబట్టి వీరిద్దరిలో అతణ్ణి ఎవరు ఎక్కువగా ప్రేమిస్తారో చెప్పు?”</span> అని అడిగాడు. </div><div class='p'> <span class="verse" id="V43">43&#160;</span>అందుకు సీమోను, “అతడెవరిని ఎక్కువ క్షమించాడో వాడే అని నాకు అనిపిస్తుంది” అన్నాడు. దానికి యేసు, <span class='wj'>“సరిగ్గా ఆలోచించావు”</span> అని అతనితో చెప్పి,  <span class="verse" id="V44">44&#160;</span>ఆ స్త్రీ వైపు తిరిగి, సీమోనుతో ఇలా అన్నాడు, <span class='wj'>“ఈ స్త్రీని చూస్తున్నావు కదా. నేను నీ ఇంట్లోకి వచ్చినప్పుడు నువ్వు కాళ్ళు కడుక్కోడానికి నాకు నీళ్ళివ్వలేదు, కానీ ఈమె కన్నీళ్ళతో నా పాదాలు తడిపి తన తల వెంట్రుకలతో తుడిచింది.</span>  <span class="verse" id="V45">45&#160;</span> <span class='wj'>నువ్వు నన్ను ముద్దు పెట్టుకోలేదు, కానీ నేను లోపలికి వచ్చిన దగ్గర్నించి ఈమె నా పాదాలను ముద్దు పెట్టుకోవడం ఆపలేదు.</span>  <span class="verse" id="V46">46&#160;</span> <span class='wj'>నువ్వు నా తలకి నూనె పూయలేదు కానీ ఈమె నా పాదాలకు అత్తరు పూసింది.</span>  <span class="verse" id="V47">47&#160;</span> <span class='wj'>దీన్ని బట్టి నేను చెప్పేదేమిటంటే ఎక్కువ పాపాలు చేసిన ఈమె అధికమైన క్షమాపణ పొందింది, అధికంగా ప్రేమించింది. ఎవరికి కొంచెం క్షమాపణ దొరుకుతుందో వాడు కొంచెమే ప్రేమిస్తాడు”</span> అని చెప్పాడు. </div><div class='p'> <span class="verse" id="V48">48&#160;</span>తరువాత యేసు ఆమెతో, <span class='wj'>“నీ పాపాలకు క్షమాపణ దొరికింది”</span> అన్నాడు.  <span class="verse" id="V49">49&#160;</span>అప్పుడు ఆయనతో పాటు భోజనానికి కూర్చున్న వారు, “పాపాలు క్షమించడానికి ఇతనెవరు?” అని తమలో తాము అనుకోవడం మొదలు పెట్టారు.  <span class="verse" id="V50">50&#160;</span>అప్పుడు ఆయన, <span class='wj'>“నీ విశ్వాసం నిన్ను రక్షించింది. శాంతిగా వెళ్ళు”</span> అని ఆమెతో చెప్పాడు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK06.htm'>&lt;</a></li>
<li><a href='LUK.htm'>7</a></li>
<li><a href='LUK08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
