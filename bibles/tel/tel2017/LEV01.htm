<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లేవీకాండం 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లేవీకాండం</a></li>
<li><a href='EXO40.htm'>&lt;</a></li>
<li><a href='LEV.htm'>1</a></li>
<li><a href='LEV02.htm'>&gt;</a></li>
</ul>
<div class="main">
<div class='mt'>లేవీకాండం </div><div class='is'>గ్రంథకర్త </div><div class='ip'>ఈ గ్రంథం చివరి వచనం రచయిత ఎవరనేది మనకు తెలుపుతున్నది. “ఇవి యెహోవా సీనాయి కొండమీద ఇశ్రాయేలీయుల కొరకు మోషేకు ఇచ్చిన ఆజ్ఞలు (27:34; 7:38; 25:1; 26:46). దేవుని చట్టాలకు సంబంధించిన అనేక చారిత్రక వివరాలను ఈ పుస్తకం నమోదు చేస్తున్నది (8-10; 24:10-23). లేవీకాండము అనే పేరు లేవి గోత్రం నుండి వచ్చింది. వీరిని దేవుడు తన యాజకులుగా, ఆరాధన నాయకులుగా ప్రత్యేక పరిచాడు. లేవీయుల బాధ్యతలు, మరింత ప్రధానంగా యాజకులకు సూచనలు ఈ పుస్తకంలో ఉన్నాయి. వారు దైవారాధనలో ప్రజలకు సహాయపడవలసిన పద్ధతి. పవిత్ర జీవనం గురించి రాసి ఉంది. </div><div class='is'>రచనా కాలం, ప్రదేశం </div><div class='ip'>ఇంచుమించు క్రీ. పూ 1446 - 1410 </div><div class='ip'>లేవీకాండంలో రాసి ఉన్న ధర్మశాస్త్రం దేవుడు మోషేకు సీనాయి కొండ వద్ద అందజేశాడు. ఆ సమయంలో ఇశ్రాయేలీయుల కొంత కాలం అక్కడ ఉన్నారు. </div><div class='is'>స్వీకర్త </div><div class='ip'>ఈ గ్రంథాన్ని యాజకులకు, లేవీయులు, రానున్న ఇశ్రాయేల్ తరాలకు రాయడం జరిగింది. </div><div class='is'>ప్రయోజనం </div><div class='ip'>ప్రత్యక్షగుడారం నిర్మించ వలసిందిగా దేవుడు మోషేను కోరడంతో లేవికాండం మొదలవుతుంది. ఇప్పుడు వారి మధ్య నివసిస్తున్న వారి మహిమాన్విత దేవునితో సరైన సహవాసం కొనసాగించడమెలాగో ఆ విముక్త ప్రజలకు ఈ గ్రంథం వివరంగా చెబుతున్నది. ఆ జాతి అప్పుడే ఈజిప్టును, దాని సంస్కృతిని, మతాలను విడిచి వచ్చింది. ఆ జాతి పై ప్రభావం చూపగల సంస్కృతులు, మతాలు ఉన్న కనాను దేశంలో ప్రవేశించనున్నది. ఆ సంస్కృతులకు వేరుగా (పరిశుద్ధంగా) యోహోవాకు నమ్మకంగా ఉండడానికి కావలసిన నియమాలను లేవీకాండం వర్ణిస్తున్నది. </div><div class='is'>ముఖ్యాంశం </div><div class='ip'>బోధ, సూచనలు </div><div class='iot'>విభాగాలు </div><div class='io'>1. అర్పణల గురించి ఆజ్ఞలు – 1:1-7:38 </div><div class='io'>2. దేవుని యాజకుల గురించి ఆజ్ఞలు – 8:1-10:20 </div><div class='io'>3. దేవుని ప్రజలకు ఆజ్ఞలు – 11:1-15:33 </div><div class='io'>4. బలిపీఠం, ప్రాయశ్చిత్త దినం గురించిన ఆజ్ఞలు – 16:1-34 </div><div class='io'>5. ఆచరణాత్మక పవిత్రత – 17:1-22:33 </div><div class='io'>6. విశ్రాంతి దినాలు, పండుగలు, ఉత్సవాలు – 23:1-25:55 </div><div class='io'>7. దేవుని దీవెన పొందాలంటే షరతులు – 26:1-27:34  
</div><div class='chapterlabel' id="V0"> 1</div><div class='s'>దహనబలి </div><div class='p'> <span class="verse" id="V1">1&#160;</span>యెహోవా మోషేని పిలిచి ప్రత్యక్ష గుడారం నుండి అతనితో ఇలా అన్నాడు.  <span class="verse" id="V2">2&#160;</span>“నువ్వు ఇశ్రాయేలు ప్రజలతో మాట్లాడి ఇలా చెప్పు. మీలో ఎవరైనా యెహోవాకు అర్పణ తేవాలంటే దాన్ని తన పశువుల్లో నుండి గానీ, మేకల, గొర్రెల మందల్లో నుండి గానీ తీసుకు రావాలి. </div><div class='p'> <span class="verse" id="V3">3&#160;</span>ఒకవేళ అతడు దహనబలిగా పశువుల్లో నుండి ఒక దాన్ని అర్పించాలనుకుంటే లోపం లేని మగ పశువును తీసుకు రావాలి. యెహోవా సమక్షంలో అది అంగీకారం పొందాలంటే దాన్ని ప్రత్యక్ష గుడారం ద్వారం దగ్గర అర్పించాలి.  <span class="verse" id="V4">4&#160;</span>దహనబలిగా అర్పించే పశువు తల మీద అతడు తన చెయ్యి ఉంచాలి. అప్పుడు అతనికి ప్రాయశ్చిత్తం కలగడానికి అతని పక్షంగా అది ఆమోదం పొందుతుంది. </div><div class='p'> <span class="verse" id="V5">5&#160;</span>తరువాత అతడు యెహోవా సమక్షంలో ఆ కోడె దూడని వధించాలి. యాజకులైన అహరోను కొడుకులు దాని రక్తాన్ని తీసుకు వచ్చి ప్రత్యక్ష గుడారం ప్రవేశద్వారం దగ్గర ఉన్న బలిపీఠం పైన చిలకరిస్తారు.  <span class="verse" id="V6">6&#160;</span>తరువాత అతడు దహనబలి పశువు చర్మాన్ని ఒలిచి దాన్ని ముక్కలుగా కోయాలి. </div><div class='p'> <span class="verse" id="V7">7&#160;</span>తరువాత యాజకుడైన అహరోను కొడుకులు బలిపీఠం పైన కట్టెలు పేర్చి మంట పెట్టాలి.  <span class="verse" id="V8">8&#160;</span>అప్పుడు యాజకులైన అహరోను కొడుకులు ఆ పశువు శరీర భాగాలనూ, తలనూ, కొవ్వునూ ఒక పద్ధతి ప్రకారం ఆ కట్టెలపైన పేర్చాలి.  <span class="verse" id="V9">9&#160;</span>కానీ దాని లోపలి భాగాలనూ, కాళ్ళనూ నీళ్ళతో కడగాలి. అప్పుడు యాజకుడు అన్నిటినీ తీసుకుని యెహోవా బలిపీఠం పైన దహనబలిగా దహించాలి. అప్పుడు అది నాకు కమ్మని సువాసననిస్తుంది. </div><div class='p'> <span class="verse" id="V10">10&#160;</span>గొర్రెల, మేకల మందల్లో నుండి దేనినైనా దహనబలిగా అర్పించాలనుకుంటే లోపం లేని పోతును తీసుకు రావాలి.  <span class="verse" id="V11">11&#160;</span>బలిపీఠం ఉత్తరం వైపు యెహోవా సమక్షంలో దాన్ని వధించాలి. యాజకులైన అహరోను కొడుకులు బలిపీఠం అన్ని వైపులా దాని రక్తాన్ని చిలకరించాలి. </div><div class='p'> <span class="verse" id="V12">12&#160;</span>అప్పుడు దాన్ని తలా, కొవ్వుతో పాటు ఏ భాగానికి ఆ భాగంగా ముక్కలు చేయాలి. తరువాత వాటిని బలిపీఠంపై ఉన్న మంటపై అమర్చిన కట్టెలపై ఒక పద్ధతిలో పేర్చాలి.  <span class="verse" id="V13">13&#160;</span>దాని లోపలి భాగాలనూ, కాళ్ళనూ నీళ్ళతో కడగాలి. అప్పుడు యాజకుడు అన్నిటినీ తీసుకుని బలిపీఠం పై దహించాలి. ఇది దహనబలి. ఇది యెహోవాకు కమ్మని సువాసన కలుగజేస్తుంది. </div><div class='p'> <span class="verse" id="V14">14&#160;</span>ఒక వ్యక్తి యెహోవాకు దహనబలిగా పక్షిని అర్పించాలనుకుంటే ఒక గువ్వని గానీ పావురం పిల్లని గానీ తీసుకురావాలి.  <span class="verse" id="V15">15&#160;</span>యాజకుడు దాన్ని బలిపీఠం దగ్గరికి తీసుకువచ్చి దాని తలను చేతితో తుంచివేయాలి. తరువాత దాన్ని బలిపీఠం పైన కాల్చాలి. ఆ పక్షి రక్తాన్ని బలిపీఠం పక్కనే పిండాలి. </div><div class='p'> <span class="verse" id="V16">16&#160;</span>తరువాత దాని <a href="#FN1" class="notemark">*<span class="popup"> జీర్ణ కోశం, పేగులు మొదలైనవి.</span></a>పొట్ట తీసివేసి బలిపీఠం తూర్పు వైపున బూడిద పోసే చోట పారెయ్యాలి.  <span class="verse" id="V17">17&#160;</span>అతడు దాని రెక్కల సందులో చీల్చాలి గానీ రెండు ముక్కలుగా చేయకూడదు. యాజకుడు దాన్ని బలిపీఠం పైన ఉన్న కట్టెలపై కాల్చాలి. ఇది దహనబలి, అంటే ఇది యెహోవాకు కమ్మని సువాసనను కలుగజేస్తుంది.” </div><ul class='tnav'>
<li><a href='index.htm'>లేవీకాండం</a></li>
<li><a href='EXO40.htm'>&lt;</a></li>
<li><a href='LEV.htm'>1</a></li>
<li><a href='LEV02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">1:16</a>
 <span class="ft">జీర్ణ కోశం, పేగులు మొదలైనవి.</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
