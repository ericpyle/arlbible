<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మీకా 7</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మీకా</a></li>
<li><a href='MIC06.htm'>&lt;</a></li>
<li><a href='MIC.htm'>7</a></li>
<li><a href='NAM01.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>ఇశ్రాయేలు కష్టాలు </div><div class='p'> <span class="verse" id="V1">1&#160;</span>నాకెంతో బాధగా ఉంది! </div><div class='q'>వేసవికాలపు పండ్లు కోసుకున్న తరువాత, </div><div class='q'>ద్రాక్షతోటల్లో మిగిలిపోయిన ద్రాక్షపండ్ల పరిగె కూడా ఏరుకున్న తరువాత ఎలా ఉంటుందో, నా పరిస్థితి ఆలా ఉంది. </div><div class='q'>పండ్ల గుత్తులు ఇక ఏమీ లేవు. </div><div class='q'>అయినా నేను మొదటి అంజూరపు పండ్ల కోసం ఆశతో ఉన్నాను. </div><div class='q'> <span class="verse" id="V2">2&#160;</span>భక్తులు దేశంలో లేకుండా పోయారు. </div><div class='q'>ప్రజల్లో యథార్థపరుడు ఒకడూ లేడు. </div><div class='q'>హత్య చేయడానికి అందరూ పొంచి ఉంటారు. </div><div class='q'>ప్రతివాడూ తన తోటి దేశస్థుని వలలో చిక్కించాలని వేటాడుతూ ఉంటాడు. </div><div class='p'> <span class="verse" id="V3">3&#160;</span>వాళ్ళ రెండు చేతులూ కీడు చేయడానికి ఆరితేరాయి. </div><div class='q'>అధికారి డబ్బులు అడుగుతాడు. </div><div class='q'>న్యాయమూర్తి లంచాలకు సిద్ధంగా ఉంటాడు. </div><div class='q'>గొప్పవాడు తనకు కావాలిసిన దాన్ని తెమ్మని చెబుతున్నాడు. </div><div class='q'>ఆవిధంగా వాళ్ళు, కలిసి కపట ఉపాయాలు పన్నుతారు. </div><div class='q'> <span class="verse" id="V4">4&#160;</span>వారిలోని మంచివారు ముళ్ళచెట్టులాంటి వారు. </div><div class='q'>వారిలోని నిజాయితీ పరులు ముళ్ళకంచెలాంటి వారు. </div><div class='q'>అది నీ కాపలాదారులు ముందే చెప్పిన రోజు, </div><div class='q'>మీరు శిక్ష అనుభవించే రోజు. </div><div class='q'>ఇప్పుడే వారికి కలవరం వచ్చేసింది. </div><div class='p'> <span class="verse" id="V5">5&#160;</span>ఏ పొరుగువాన్నీ నమ్మవద్దు. </div><div class='q'>ఏ స్నేహితుని మీదా నమ్మకం పెట్టుకోవద్దు. </div><div class='q'>నీ కౌగిట్లో పడుకునే స్త్రీతో కూడా జాగ్రత్తగా మాట్లాడు. </div><div class='q'> <span class="verse" id="V6">6&#160;</span>కొడుకు తండ్రిని అగౌరవపరుస్తున్నాడు. </div><div class='q'>కూతురు తన తల్లి మీద, కోడలు తన అత్త మీద ఎదురు తిరుగుతారు. </div><div class='q'>తన సొంత ఇంటివారే తన శత్రువులు. </div><div class='p'> <span class="verse" id="V7">7&#160;</span>అయితే, నా వరకైతే నేను యెహోవా కోసం ఎదురుచూస్తాను. </div><div class='q'>రక్షణకర్త అయిన నా దేవుని కోసం నేను కనిపెడతాను. </div><div class='q'>నా దేవుడు నా మాట వింటాడు. </div><div class='s'>ఇశ్రాయేలు తిరిగి లేవడం </div><div class='q'> <span class="verse" id="V8">8&#160;</span>నా పగవాడా, నా మీద అతిశయించవద్దు. </div><div class='q'>నేను కింద పడినా తిరిగి లేస్తాను. </div><div class='q'>నేను చీకట్లో కూర్చున్నపుడు </div><div class='q'>యెహోవా నాకు వెలుగుగా ఉంటాడు. </div><div class='p'> <span class="verse" id="V9">9&#160;</span>నేను యెహోవా దృష్టికి పాపం చేశాను, </div><div class='q'>కాబట్టి ఆయన నా పక్షాన వాదించి </div><div class='q'>నా పక్షాన న్యాయం తీర్చే వరకూ </div><div class='q'>నేను ఆయన కోపాగ్ని సహిస్తాను. </div><div class='q'>ఆయన నన్ను వెలుగులోకి తెస్తాడు. </div><div class='q'>ఆయన తన న్యాయంలో నన్ను కాపాడడం నేను చూస్తాను. </div><div class='p'> <span class="verse" id="V10">10&#160;</span>నా శత్రువు దాన్ని చూస్తాడు. </div><div class='q'>“నీ యెహోవా దేవుడు ఎక్కడ?” </div><div class='q'>అని నాతో అన్నది అవమానం పాలవుతుంది. </div><div class='q'>నా కళ్ళు ఆమెను చూస్తాయి. </div><div class='q'>వీధుల్లోని మట్టిలా ఆమెను తొక్కుతారు. </div><div class='p'> <span class="verse" id="V11">11&#160;</span>నీ గోడలు కట్టించే రోజు వస్తుంది. </div><div class='q'>ఆరోజు నీ సరిహద్దులు చాలా దూరం వరకూ విశాలమవుతాయి. </div><div class='q'> <span class="verse" id="V12">12&#160;</span>ఆ రోజు అష్షూరు దేశం నుంచి, </div><div class='q'>ఐగుప్తు దేశపు పట్టణాల నుంచి, ఐగుప్తు మొదలు యూఫ్రటీసు నది వరకూ ఉన్న ప్రాంతం నుంచి, </div><div class='q'>ఒక సముద్రం నుంచి మరో సముద్రం వరకూ </div><div class='q'>ఒక పర్వతం నుంచి మరో పర్వతం వరకూ ఉన్న ప్రజలు </div><div class='q'>నీ దగ్గరికి వస్తారు. </div><div class='q'> <span class="verse" id="V13">13&#160;</span>ఇప్పుడు ఆ ప్రాంతాల్లో నివసిస్తున్న ప్రజల వలన, </div><div class='q'>వారు చేసిన పనుల వలన ఆ ప్రాంతాలు పాడవుతాయి. </div><div class='s'>దేవుని క్షమాపణ, ఆయన కనికరం </div><div class='p'> <span class="verse" id="V14">14&#160;</span>నీ చేతికర్రతో నీ ప్రజలకు కాపరిగా ఉండు. వారు నీ సొత్తు. </div><div class='q'>కర్మెలుకు చెందిన అడవిలో వాళ్ళు ఒంటరిగా నివసిస్తున్నా </div><div class='q'>పూర్వ కాలంలో బాషాను, గిలాదుల్లో మేసినట్టు మేస్తారు. </div><div class='q'> <span class="verse" id="V15">15&#160;</span>ఐగుప్తుదేశంలో నుంచి నువ్వు వచ్చినప్పుడు జరిగినట్టుగా </div><div class='q'>నేను ప్రజలకు అద్భుతాలు చూపిస్తాను. </div><div class='p'> <span class="verse" id="V16">16&#160;</span>రాజ్యాలు వారందరి బలం చూసి సిగ్గుపడతాయి. </div><div class='q'>వాళ్ళు తమ నోటిమీద తమ చేతులు పెట్టుకుంటారు. </div><div class='q'>వాళ్ళ చెవులు వినబడవు. </div><div class='p'> <span class="verse" id="V17">17&#160;</span>పాము లాగా, భూమి మీద పాకే పురుగుల్లాగా వాళ్ళు మట్టి నాకుతారు. </div><div class='q'>వాళ్ళు తమ గుహల్లోనుంచి భయంతో బయటికి వస్తారు. </div><div class='q'>భయంతో మన యెహోవా దేవుని దగ్గరికి వస్తారు. </div><div class='q'>నిన్నుబట్టి వాళ్ళు భయపడతారు. </div><div class='p'> <span class="verse" id="V18">18&#160;</span>నీ వంటి దేవుడెవరు? నువ్వు పాపాన్ని తీసివేసే వాడివి. </div><div class='q'>నీ స్వజనంలో మిగిలినవారి దోషాన్ని పరిహరించే వాడివి. </div><div class='q'>నువ్వు నీ నిబంధన నమ్మకత్వాన్ని మాకు ఇష్టంగా చూపించే వాడివి. </div><div class='q'>నువ్వు నీ కోపాన్ని ఎప్పటికీ అలానే ఉంచేవాడివి కాదు. </div><div class='p'> <span class="verse" id="V19">19&#160;</span>నువ్వు మళ్ళీ మమ్మల్ని కనికరిస్తావు. </div><div class='q'>నీ పాదాల కింద మా అపరాధాలను నువ్వు తొక్కేస్తావు. </div><div class='q'>మా పాపాలన్నిటినీ సముద్రం అడుగుకు నువ్వు పడవేస్తావు. </div><div class='q'> <span class="verse" id="V20">20&#160;</span>నువ్వు యాకోబుకు సత్యాన్ని ఇస్తావు. </div><div class='q'>పూర్వకాలంలో మా పూర్వీకులు అబ్రాహాముకు ప్రమాణం చేసిన నిబంధన నమ్మకత్వాన్ని చూపిస్తావు.</div><ul class='tnav'>
<li><a href='index.htm'>మీకా</a></li>
<li><a href='MIC06.htm'>&lt;</a></li>
<li><a href='MIC.htm'>7</a></li>
<li><a href='NAM01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
