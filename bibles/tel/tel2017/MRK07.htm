<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మార్కు రాసిన సువార్త 7</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK06.htm'>&lt;</a></li>
<li><a href='MRK.htm'>7</a></li>
<li><a href='MRK08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>పరిసయ్యులను ఖండించడం </div><div class='r'><a href='MAT15.htm#V1'>మత్తయి 15:1-20</a> </div><div class='p'> <span class="verse" id="V1">1&#160;</span>యెరూషలేము నుండి వచ్చిన కొందరు పరిసయ్యులూ ధర్మశాస్త్ర పండితులూ యేసు చుట్టూ గుమికూడారు.  <span class="verse" id="V2">2&#160;</span>వారు ఆయన శిష్యుల్లో కొందరు అశుద్ధమైన చేతులతో, అంటే ఆచార నియమం ప్రకారం చేతులు కడుక్కోకుండా భోజనం చేయడం గమనించారు.  <span class="verse" id="V3">3&#160;</span>పరిసయ్యులే కాక యూదులందరూ పెద్దల సంప్రదాయం ప్రకారం తమ చేతులను ఆచారరీతిగా కడుక్కోకుండా భోజనం చేయరు.  <span class="verse" id="V4">4&#160;</span>వారు బయట నుండి వచ్చినపుడు స్నానం చేయకుండా భోజనం చేయరు. గిన్నెలు, కుండలు, ఇతర ఇత్తడి పాత్రలు, భోజనపు బల్లలు సహా శుద్ధి చేయడం అనే అనేకమైన ఆచారాలను వారు కచ్చితంగా పాటిస్తారు. </div><div class='p'> <span class="verse" id="V5">5&#160;</span>పరిసయ్యులు, ధర్మశాస్త్ర పండితులు యేసుతో, “మీ శిష్యులు పెద్దల సంప్రదాయాన్ని పాటించకుండా అశుద్ధమైన చేతులతో ఎందుకు భోజనం చేస్తున్నారు?” అని యేసును అడిగారు.  <span class="verse" id="V6">6&#160;</span>యేసు వారితో, </div><div class='q'><span class='wj'>“ ‘ఈ ప్రజలు మాటలతో నన్ను గౌరవిస్తారు కాని,</span> </div><div class='q'><span class='wj'>వారి హృదయం నాకు చాలా దూరంగా ఉంది.</span> </div><div class='q'> <span class="verse" id="V7">7&#160;</span> <span class='wj'>వారు మానవ కల్పితమైన నియమాలను దేవుని ఉపదేశంగా బోధిస్తారు కాబట్టి వారి ఆరాధన వ్యర్థం,’ </span> </div><div class='p'><span class='wj'>అని కపట వేషధారులైన మిమ్మల్ని గురించి యెషయా ప్రవక్త ముందుగా పలికింది సరైనదే!</span>  <span class="verse" id="V8">8&#160;</span> <span class='wj'>మీరు దేవుని ఆజ్ఞలను తోసిపుచ్చి మనుషుల సంప్రదాయాలకు కట్టుబడుతున్నారు.</span>  <span class="verse" id="V9">9&#160;</span> <span class='wj'>మీ సంప్రదాయాలను పాటించడం కోసం దేవుని ఆజ్ఞలను మీరడంలో మీరు సిద్ధహస్తులు.</span>  <span class="verse" id="V10">10&#160;</span> <span class='wj'>మోషే, ‘మీ తల్లిదండ్రులను గౌరవించమనీ, తల్లిని, తండ్రిని దూషించిన వారికి శిక్ష మరణదండన’ అనీ నియమించాడు.</span> </div><div class='p'> <span class="verse" id="V11">11&#160;</span> <span class='wj'>కానీ మీరైతే, ఒక వ్యక్తి తన తల్లితో, తండ్రితో ‘నా వల్ల మీరు పొందదగిన సహాయమంతా ‘కొర్బాన్’ (అంటే దైవార్పితం)’ అని చెబితే</span>  <span class="verse" id="V12">12&#160;</span> <span class='wj'>ఇంక ఆ వ్యక్తి తన తల్లిదండ్రుల కోసం ఏమీ చేయనక్కర లేదని చెబుతారు.</span>  <span class="verse" id="V13">13&#160;</span> <span class='wj'>మీరు మీ పెద్దల సంప్రదాయాలను పాటించే నెపంతో దేవుని ఆజ్ఞ మీరుతున్నారు. ఇలాంటివి మరెన్నో మీరు చేస్తున్నారు.</span> </div><div class='p'> <span class="verse" id="V14">14&#160;</span>అప్పుడు యేసు ప్రజలందరినీ తన దగ్గరికి పిలిచి, <span class='wj'>“నేను చెప్పేది ప్రతి ఒక్కరూ విని అర్థం చేసుకోండి!</span>  <span class="verse" id="V15">15&#160;</span> <span class='wj'>బయట నుండి మనిషి లోపలికి వెళ్ళేవి ఏవీ అతన్ని అపవిత్రం చేయవు.</span>  <span class="verse" id="V16">16&#160;</span> <span class='wj'>మనిషి లోనుండి బయటకు వచ్చేదే అతన్ని అపవిత్రం చేస్తుంది” అని అన్నాడు.</span> </div><div class='p'> <span class="verse" id="V17">17&#160;</span>ఆయన జనసమూహన్ని విడిచి ఇంట్లో ప్రవేశించిన తరువాత ఆయన శిష్యులు ఆ ఉపమానం గురించి ఆయనను అడిగారు.  <span class="verse" id="V18">18&#160;</span>ఆయన వారితో, <span class='wj'>“మీకు ఇంకా అర్థం కాలేదా? బయట నుండి మనిషిలోకి వచ్చేది అతన్ని అపవిత్రం చేయదని మీరు గ్రహించలేరా?</span>  <span class="verse" id="V19">19&#160;</span> <span class='wj'>అది మనిషి హృదయంలోకి వెళ్ళదు. కడుపులోకి వెళ్ళి అక్కడ నుండి బయటకు వెళ్ళిపోతుంది”</span> అని చెప్పాడు. (ఈ విధంగా చెప్పడం ద్వారా అన్ని ఆహార పదార్ధాలూ తినడానికి పవిత్రమైనవే అని యేసు సూచించాడు). </div><div class='p'> <span class="verse" id="V20">20&#160;</span>ఆయన మళ్ళీ ఈ విధంగా అన్నాడు, <span class='wj'>“మనిషి నుండి బయటకు వచ్చేవే అతన్ని అపవిత్రం చేస్తాయి.</span>  <span class="verse" id="V21">21&#160;</span> <span class='wj'>ఎందుకంటే మనిషి హృదయంలో నుండి చెడ్డ తలంపులు, దొంగతనాలు, లైంగిక అవినీతి, హత్యలు,</span>  <span class="verse" id="V22">22&#160;</span> <span class='wj'>వ్యభిచారం, దురాశలు, దుర్మార్గతలు, మోసాలు, కామవికారాలు, అసూయలు, దూషణలు, అహంభావం, మూర్ఖత్వం బయటకు వస్తాయి.</span>  <span class="verse" id="V23">23&#160;</span> <span class='wj'>ఇవన్నీ లోపలి నుండి బయటకు వచ్చి మనిషిని అపవిత్రం చేస్తాయి.”</span> </div><div class='s'>సురోఫెనికయ స్త్రీ </div><div class='r'><a href='MAT15.htm#V1'>మత్తయి 15:21-28</a> </div><div class='p'> <span class="verse" id="V24">24&#160;</span>యేసు ఆ ప్రాంతం విడిచి తూరు, సీదోను ప్రాంతంలోని ఒక ఇంటికి వెళ్ళాడు. తాను అక్కడ ఉన్నట్టు ఎవరికీ తెలియకూడదని ఆయన ఉద్దేశం. కాని, ఆయన వారికి కనిపించకుండా ఉండలేకపోయాడు.  <span class="verse" id="V25">25&#160;</span>ఒక స్త్రీ యేసు గురించి విని వచ్చి ఆయన కాళ్ళపై పడింది. ఆమె కూతురుకు దయ్యం పట్టి ఉంది.  <span class="verse" id="V26">26&#160;</span>ఈ స్త్రీ సిరియాకు చెందిన ఫెనికయా ప్రాంతంలో పుట్టిన గ్రీసు దేశస్తురాలు. తన కూతురులో నుండి ఆ దయ్యాన్ని వదిలించమని యేసును బతిమలాడింది. </div><div class='p'> <span class="verse" id="V27">27&#160;</span>అందుకు యేసు ఆమెతో, <span class='wj'>“మొదట పిల్లలు తృప్తిగా తినాలి. చిన్నపిల్లల ఆహారం తీసి కుక్కలకు వేయడం తగదు”</span> అని అన్నాడు.  <span class="verse" id="V28">28&#160;</span>అందుకామె, “ఔను ప్రభూ! అది నిజమే గాని, బల్లకింద ఉన్న కుక్కలు కూడా పిల్లలు పడేసిన ముక్కలు తింటాయి కదా!” అని జవాబు ఇచ్చింది.  <span class="verse" id="V29">29&#160;</span>అప్పుడాయన ఆమెతో, <span class='wj'>“ఈ మాట చెప్పినందువల్ల ఇక నీవు నిశ్చింతగా వెళ్ళవచ్చు. దయ్యం నీ కూతురిని వదలిపోయింది”</span> అన్నాడు.  <span class="verse" id="V30">30&#160;</span>ఆమె ఇంటికి వెళ్ళి తన కూతురు తన మంచంపై పడుకుని ఉండడం చూసింది. దయ్యం ఆమెను వదలిపోయింది. </div><div class='s'>మూగ చెవిటి దయ్యం నుండి విడుదల </div><div class='r'><a href='MAT15.htm#V1'>మత్తయి 15:29-31</a> </div><div class='p'> <span class="verse" id="V31">31&#160;</span>యేసు తూరు, సీదోను ప్రాంతం నుంచి బయలుదేరి దెకపొలి ప్రాంతం గుండా గలిలయ సముద్రం దగ్గరికి వచ్చాడు.  <span class="verse" id="V32">32&#160;</span>అక్కడ కొందరు చెవుడు, నత్తి ఉన్న మనిషిని ఆయన దగ్గరికి తీసుకు వచ్చి అతని మీద చెయ్యి ఉంచమని వేడుకున్నారు.  <span class="verse" id="V33">33&#160;</span>యేసు అతన్ని జనంలో నుండి పక్కకి తీసుకు వెళ్ళి తన వేళ్ళు అతని చెవుల్లో ఉంచాడు. ఉమ్మివేసి అతని నాలుకను ముట్టాడు.  <span class="verse" id="V34">34&#160;</span>అప్పుడు ఆయన ఆకాశం వైపు తల ఎత్తి నిట్టూర్చి, <span class='wj'>“ఎప్ఫతా”</span> అని అతనితో అన్నాడు. ఆ మాటకు, <span class='wj'>“తెరుచుకో!”</span> అని అర్థం.  <span class="verse" id="V35">35&#160;</span>వెంటనే అతని చెవులు తెరుచుకున్నాయి. అతని నాలుక సడలి తేటగా మాట్లాడడం మొదలుపెట్టాడు.  <span class="verse" id="V36">36&#160;</span>ఆ సంగతి ఎవ్వరితోనూ చెప్పవద్దని యేసు అతనికి ఆజ్ఞాపించాడు కాని, ఎంత కఠినంగా వారికి ఆజ్ఞాపించాడో అంత ఎక్కువగా వారు దాన్ని చాటించారు.  <span class="verse" id="V37">37&#160;</span>ప్రజలకు అంతులేని ఆశ్చర్యం కలిగింది. వారు, “ఈయన అన్నిటినీ చక్కగా జరిగిస్తున్నాడు. చెవిటివారు వినగలిగేలా, మూగ వారు మాట్లాడేలా చేస్తున్నాడు” అని చెప్పుకున్నారు. </div><ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK06.htm'>&lt;</a></li>
<li><a href='MRK.htm'>7</a></li>
<li><a href='MRK08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
