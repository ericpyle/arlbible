<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 మార్కు రాసిన సువార్త 2</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK01.htm'>&lt;</a></li>
<li><a href='MRK.htm'>2</a></li>
<li><a href='MRK03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>పక్షవాత రోగిని బాగు చెయ్యడం </div><div class='r'><a href='MAT09.htm#V1'>మత్తయి 9:1-8</a>; <a href='LUK05.htm#V1'>లూకా 5:18-26</a> </div><div class='p'> <span class="verse" id="V1">1&#160;</span>కొద్ది రోజుల తరువాత యేసు కపెర్నహూము పట్టణానికి తిరిగి వచ్చాడు.  <span class="verse" id="V2">2&#160;</span>ఆయన ఇంట్లో ఉన్నాడని ప్రజలకు తెలిసింది. చాలా మంది అక్కడ గుమికూడారు. తలుపు దగ్గర కూడా చోటు లేకపోయింది. యేసు వారికి ఉపదేశం చేయసాగాడు. </div><div class='p'> <span class="verse" id="V3">3&#160;</span>నలుగురు మనుషులు ఒక పక్షవాత రోగిని మోసుకుంటూ అక్కడికి తెచ్చారు.  <span class="verse" id="V4">4&#160;</span>ప్రజలంతా గుమికూడిన కారణంగా రోగిని ఆయనకు దగ్గరగా తీసుకురాలేకపోయారు. అందువల్ల వారు ఆయన ఉన్న గది పైకప్పు ఊడదీసి, సందుచేసి, ఆ పక్షవాత రోగిని అతని పరుపుతో సహా యేసు ముందు దించారు.  <span class="verse" id="V5">5&#160;</span>యేసు వారి విశ్వాసం చూసి, <span class='wj'>“కుమారా, నీ పాపాలకు క్షమాపణ దొరికింది”</span> అన్నాడు. </div><div class='p'> <span class="verse" id="V6">6&#160;</span>అక్కడ ఉన్న కొందరు ధర్మశాస్త్ర పండితులు తమలో తాము ఇలా ఆలోచించారు,  <span class="verse" id="V7">7&#160;</span>“అతడీ విధంగా ఎలా మాట్లాడగలడు? దైవదూషణ చేస్తున్నాడు గదా. దేవుడు తప్ప పాపాలు క్షమించ గలవారెవరు?”  <span class="verse" id="V8">8&#160;</span>వారు లోలోపల ఇలా ఆలోచిస్తున్నారని యేసు అంతరాత్మలో గ్రహించి, వారితో ఇలా అన్నాడు, <span class='wj'>“మీరు ఎందుకు ఈ విధంగా ఆలోచిస్తున్నారు? ఏది తేలిక?</span>  <span class="verse" id="V9">9&#160;</span> <span class='wj'>ఈ పక్షవాత రోగితో, ‘నీ పాపాలకు క్షమాపణ దొరికింది’ అనడమా? లేక ‘లేచి నీ పడక ఎత్తుకుని నడువు’ అనడమా?</span>  <span class="verse" id="V10">10&#160;</span> <span class='wj'>భూలోకంలో పాపాలు క్షమించే అధికారం మనుష్య కుమారుడికి ఉందని మీరు తెలుసుకోవాలి” అని చెప్పి</span>  <span class="verse" id="V11">11&#160;</span> <span class='wj'>ఆ పక్షవాత రోగిని చూసి, “నువ్వు లేచి నీ పడక తీసుకుని ఇంటికి వెళ్ళమని నేను నీతో చెబుతున్నాను”</span> అన్నాడు.  <span class="verse" id="V12">12&#160;</span>వెంటనే ఆ పక్షవాత రోగి లేచి పడక ఎత్తుకుని, అందరూ చూస్తూ ఉండగా నడుస్తూ బయటకు వెళ్ళిపోయాడు. ఇది చూసి వారంతా విస్మయం చెంది, “మనం ఇంతవరకూ ఇలాంటిది చూడలేదే” అని దేవుణ్ణి స్తుతించారు. </div><div class='s'>లేవీ (మత్తయి) కి పిలుపు </div><div class='r'><a href='MAT09.htm#V1'>మత్తయి 9:9-13</a>; <a href='LUK05.htm#V1'>లూకా 5:27-32</a> </div><div class='p'> <span class="verse" id="V13">13&#160;</span>యేసు మళ్లీ గలిలయ సముద్ర తీరానికి వెళ్ళాడు. అనేక మంది ప్రజలు ఆయన దగ్గరికి వచ్చారు. ఆయన వారికి ఉపదేశం చేశాడు.  <span class="verse" id="V14">14&#160;</span>ఆయన నడుస్తుండగా, దారిలో అల్ఫయి కుమారుడు లేవీని చూశాడు. అతడు పన్ను వసూలు చేసే చోట కూర్చుని ఉన్నాడు. యేసు అతనితో, <span class='wj'>“నా వెంట రా!”</span> అని పిలిచాడు. అతడు లేచి ఆయన వెంట వెళ్ళాడు.  <span class="verse" id="V15">15&#160;</span>యేసు లేవి ఇంట్లో భోజనం చేస్తున్నపుడు పన్ను వసూలు చేసేవారు, పాపులు, చాలామంది ఆయనతో, ఆయన శిష్యులతో కలిసి భోజనం చేస్తున్నారు. ఎందుకంటే చాలా మంది ఆయనను వెంబడిస్తున్నారు. </div><div class='p'> <span class="verse" id="V16">16&#160;</span>అది చూసి ధర్మశాస్త్ర పండితులు, పరిసయ్యులు ఆయన శిష్యులతో, “ఈయన పాపులతో, పన్ను వసూలు చేసేవారితో కలిసి భోజనం చేస్తున్నాడేమిటి?” అన్నారు.  <span class="verse" id="V17">17&#160;</span>యేసు ఈ మాట విని వారితో, <span class='wj'>“ఆరోగ్యంగా ఉన్నవారికి వైద్యుని అవసరం లేదు. రోగులకే వైద్యుడు అవసరం. నేను నీతిపరులను పిలవడానికి రాలేదు, పాపాత్ములను పిలవడానికే వచ్చాను”</span> అని అన్నాడు. </div><div class='p'> <span class="verse" id="V18">18&#160;</span>యోహాను శిష్యులు, పరిసయ్యులు ఉపవాసం చేస్తారు. వారు వచ్చి, “యోహాను శిష్యులూ, పరిసయ్యుల శిష్యులూ ఉపవాసం చేస్తారు గాని నీ శిష్యులు ఉపవాసం చెయ్యరేమిటి?” అని ఆయనను అడిగారు.  <span class="verse" id="V19">19&#160;</span>యేసు, <span class='wj'>“పెళ్ళికొడుకు తమతో ఉన్న సమయంలో పెళ్లి వారు ఉపవాసం చేస్తారా? అతడు ఉన్నంత కాలం వారు ఉపవాసం చేయరు.</span>  <span class="verse" id="V20">20&#160;</span> <span class='wj'>పెళ్ళికొడుకును వారి దగ్గర నుండి తీసుకు వెళ్ళే సమయం వస్తుంది. ఆ రోజుల్లో వారు ఉపవాసం ఉంటారు.</span> </div><div class='s'>గుడ్డ మాసిక, ద్రాక్ష తిత్తుల ఉపమానం </div><div class='r'><a href='MAT09.htm#V1'>మత్తయి 9:16-17</a>; <a href='LUK05.htm#V1'>లూకా 5:36-39</a> </div><div class='p'> <span class="verse" id="V21">21&#160;</span> <span class='wj'>“పాత బట్ట చిరుగుకు కొత్త బట్టతో ఎవరూ మాసిక వేయరు. అలా చేస్తే కొత్తది పాత దాన్ని గుంజి, చినుగు పెద్దదవుతుంది.</span>  <span class="verse" id="V22">22&#160;</span> <span class='wj'>పాత తిత్తుల్లో కొత్త ద్రాక్షారసం ఎవరూ పోయరు. అలా పోస్తే కొత్త ద్రాక్షరసం వల్ల ఆ తిత్తులు చినిగిపోతాయి. కొత్త ద్రాక్షరసం కొత్త తిత్తుల్లోనే పోయాలి”</span> అని వారితో అన్నాడు. </div><div class='s'>యేసు సబ్బాతుకు కూడా ప్రభువు </div><div class='r'><a href='MAT12.htm#V1'>మత్తయి 12:1-8</a>; <a href='LUK06.htm#V1'>లూకా 6:1-5</a> </div><div class='p'> <span class="verse" id="V23">23&#160;</span>విశ్రాంతి దినాన ఆయన పంట చేలలో నడుస్తూ ఉన్నాడు. ఆయన శిష్యులు తాము తినడానికి కొన్ని ధాన్యం కంకులను తుంచారు.  <span class="verse" id="V24">24&#160;</span>పరిసయ్యులు, “చూడు, నీ శిష్యులు విశ్రాంతి దినాన చేయకూడని పని ఎందుకు చేస్తున్నారు?” అని ఆయనను అడిగారు.  <span class="verse" id="V25">25&#160;</span>అందుకాయన వారితో ఇలా అన్నాడు, <span class='wj'>“దావీదు, అతనితో ఉన్నవారు అవసరంలో ఆకలిగా ఉన్నప్పుడు అతడు చేసింది మీరు చదవలేదా?</span>  <span class="verse" id="V26">26&#160;</span> <span class='wj'>అబ్యాతారు ప్రధాన యాజకుడిగా ఉన్నప్పుడు దావీదు దేవుని మందిరంలో ప్రవేశించి యాజకులు తప్ప మరెవ్వరూ తినకూడని సన్నిధి రొట్టెలు తిని తనతో ఉన్నవారికి పెట్టలేదా?”</span> అన్నాడు. </div><div class='p'> <span class="verse" id="V27">27&#160;</span>ఆయన మళ్ళీ వారితో ఇలా అన్నాడు, <span class='wj'>“విశ్రాంతి దినం మనుషుల కోసమేగాని మనుషులు విశ్రాంతి దినం కోసం కాదు.</span>  <span class="verse" id="V28">28&#160;</span> <span class='wj'>అందుచేత మనుష్య కుమారుడు విశ్రాంతి దినానికి కూడా ప్రభువే!”</span> అని వారితో చెప్పాడు. </div><ul class='tnav'>
<li><a href='index.htm'>మార్కు రాసిన సువార్త</a></li>
<li><a href='MRK01.htm'>&lt;</a></li>
<li><a href='MRK.htm'>2</a></li>
<li><a href='MRK03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
