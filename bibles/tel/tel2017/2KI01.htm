<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 2 రాజులు 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 రాజులు</a></li>
<li><a href='1KI22.htm'>&lt;</a></li>
<li><a href='2KI.htm'>1</a></li>
<li><a href='2KI02.htm'>&gt;</a></li>
</ul>
<div class="main">
<div class='mt'>2 రాజులు </div><div class='is'>గ్రంథకర్త </div><div class='ip'>1, 2 రాజులు గ్రంథాలు ఆరంభంలో ఒకటే పుస్తకం. యూదు సంప్రదాయం ప్రకారం. 2 రాజులు రాసినది యిర్మీయా అయితే ఈ మధ్య కాలంలో బైబిలు వ్యాఖ్యాతలు ఈ గ్రంథాన్ని పేరు తేలియని ‘డ్యుటిరోనామిస్టులు’ అనే పండిత బృందం రాశారని అభిప్రాయ పడుతున్నారు. 2 రాజులు గ్రంథంలో ద్వితీయోపదేశ కాడంలోని ముఖ్యాంశం తాలూకు పోలికలు ఉన్నాయి. దేవుని పట్ల విధేయత దీవెనలు తెస్తుంది. అవిధేయత శాపాలు తెస్తుంది. </div><div class='is'>రచనా కాలం, ప్రదేశం </div><div class='ip'>సూమారు క్రీ. పూ. 561 - 538 </div><div class='ip'>మొదటి ఆలయం ఇంకా నిలిచి ఉండగానే గ్రంథరచన జరిగింది (1 రాజులు 8:8). </div><div class='is'>స్వీకర్త </div><div class='ip'>ఇశ్రాయేల్ జాతి, బైబిల్ పాఠకులందరూ. </div><div class='is'>ప్రయోజనం </div><div class='ip'>2 రాజులు గ్రంథం మొదటి రాజులు గ్రంథానికి కొనసాగింపు. ఇది విభజిత రాజ్యాల (ఇశ్రాయేల్, యూదా) చరిత్ర కథనాన్ని కొనసాగిస్తున్నది. 2 వ రాజులు గ్రంథం ఇశ్రాయేల్, యూదా రాజ్యాల అంతిమ పరాజయం, ఇస్రాయేల్ రాజ్యం అష్హురుకు, యూదా రాజ్యం బబులోనుకు చెరలోకి పోవడంతో ముగుస్తుంది. </div><div class='is'>ముఖ్యాంశం </div><div class='ip'>చెదిరిపోవడం. </div><div class='iot'>విభాగాలు </div><div class='io'>1. ఏలీషా పరిచర్య — 1:1-8:29 </div><div class='io'>2. ఆహాబు రాజవంశం అంతం — 9:1-11:21 </div><div class='io'>3. యోవాషు పాలన నుండి ఇశ్రాయేల్ అంతం దాకా — 12:1-17:41 </div><div class='io'>4. హిజ్కియా పాలన నుండి యూదా అంతం దాకా — 18:1-25:30  
</div><div class='chapterlabel' id="V0"> 1</div><div class='s'>అహజ్యాకు ఏలీయా ప్రవచనం </div><div class='p'> <span class="verse" id="V1">1&#160;</span>అహాబు చనిపోయిన తరువాత మోయాబు దేశం ఇశ్రాయేలు రాజ్యంపై తిరుగుబాటు చేసింది.  <span class="verse" id="V2">2&#160;</span>అప్పుడే అహజ్యా షోమ్రోనులోని తన మేడగది కిటికీలో నుండి కింద పడి గాయపడ్డాడు. అప్పుడతడు దూతలను పిలిచి “మీరు ఎక్రోను దేవుడు బయల్జెబూబు దగ్గరికి వెళ్ళి ఈ గాయం మాని బాగుపడతానో లేదో కనుక్కుని రండి” అని వారికి చెప్పి పంపించాడు. </div><div class='p'> <span class="verse" id="V3">3&#160;</span>కానీ యెహోవా దూత తిష్బీ వాడైన ఏలీయాతో ఇలా అన్నాడు. “నీవు లేచి సమరయ రాజు పంపిన దూతలను కలుసుకో. వారికిలా చెప్పు. ఎక్రోను దేవుడైన బయల్జెబూబును సంప్రదించడానికి వెళ్తున్నారా? ఇశ్రాయేలులో అసలు దేవుడనే వాడు లేడనుకున్నారా?  <span class="verse" id="V4">4&#160;</span>సరే, యెహోవా ఇలా చెప్తున్నాడు. నీవు కచ్చితంగా ఎక్కిన పడుకున్న పడక దిగకుండానే చనిపొతావు.” ఏలీయా వారికిలా చెప్పి వెళ్ళిపోయాడు. </div><div class='p'> <span class="verse" id="V5">5&#160;</span>తరువాత ఆ దూతలు రాజు దగ్గరికి తిరిగి వచ్చేశారు. రాజు “మీరు ఎందుకు తిరిగి వచ్చారు?” అని అడిగాడు.  <span class="verse" id="V6">6&#160;</span>వారు ఇలా అన్నారు “ఒక వ్యక్తి మాకు ఎదురయ్యాడు. అతడు మాతో మిమ్మల్ని పంపిన రాజు దగ్గరకి తిరిగి వెళ్ళండి. అతనితో ఇలా చెప్పండి. యెహోవా చెప్పేదేమిటంటే ఎక్రోను దేవుడైన బయల్జెబూబును సంప్రదించడానికి దూతలను పంపుతున్నావా? ఇశ్రాయేలులో దేవుడు లేడనుకున్నావా? కాబట్టి నీవు ఎక్కిన మంచం ఇక దిగవు. కచ్చితంగా చనిపోతావు, అని చెప్పాడు.” </div><div class='p'> <span class="verse" id="V7">7&#160;</span>అప్పుడు రాజు “మిమ్మల్ని కలుసుకుని ఈ మాటలు చెప్పినవాడు ఎలా ఉన్నాడు?” అని అడిగాడు.  <span class="verse" id="V8">8&#160;</span>అందుకు వారు “అతడు గొంగళి కట్టుకుని తోలు నడికట్టు పెట్టుకుని ఉన్నాడు” అన్నారు. అప్పుడు రాజు “ఆ వ్యక్తి తిష్బీ వాడైన ఏలీయానే” అన్నాడు. </div><div class='p'> <span class="verse" id="V9">9&#160;</span>అప్పుడు రాజు యాభై మంది సైనికులతో ఒక అధికారిని ఎలీయా దగ్గరికి పంపించాడు. ఎలీయా ఒక కొండ మీద కూర్చుని ఉన్నాడు. ఆ అధికారి ఎలీయా ఉన్న చోటికి కొండ ఎక్కి వచ్చాడు. అతడు ఎలీయాతో “ఇదిగో, దేవుని మనిషీ, రాజు నిన్ను దిగి రమ్మంటున్నాడు” అన్నాడు.  <span class="verse" id="V10">10&#160;</span>అందుకు ఏలీయా “నేను దేవుని మనిషినే అయితే ఆకాశం నుండి అగ్ని కురిసి నిన్నూ నీ యాభై మందినీ కాల్చి వేస్తుంది గాక” అన్నాడు. అప్పుడు ఆకాశం నుండి అగ్ని కురిసి ఆ అధికారినీ అతనితో ఉన్న యాభై మందినీ కాల్చి వేసింది. </div><div class='p'> <span class="verse" id="V11">11&#160;</span>ఆహాజు రాజు మరో యాభై మంది సైనికులతో ఇంకో అధికారిని పంపించాడు. ఇతడు కూడా ఎలీయాతో “ఇదిగో, దేవుని మనిషీ, రాజు నిన్ను త్వరగా దిగి రమ్మంటున్నాడు” అన్నాడు.  <span class="verse" id="V12">12&#160;</span>అందుకు ఏలీయా “నేను దేవుని మనిషినే అయితే ఆకాశం నుండి అగ్ని కురిసి నిన్నూ నీ యాభై మందినీ కాల్చి వేస్తుంది గాక” అని జవాబిచ్చాడు. అప్పుడు ఆకాశం నుండి అగ్ని కురిసి ఆ అధికారినీ అతనితో ఉన్న యాభై మందినీ కాల్చి వేసింది. </div><div class='p'> <span class="verse" id="V13">13&#160;</span>అయినా రాజు మూడోసారి మరో యాభై మంది సైనిక బృందాన్ని పంపించాడు. వీళ్ళ అధికారి కొండ పైకి వెళ్ళాడు. ఇతడు ఎలీయా ఎదుట మోకాళ్ళపై వంగి ప్రాధేయ పూర్వకంగా “దేవుని మనిషీ, నిన్ను వేడుకుంటున్నాను. నీ దృష్టిలో నా ప్రాణాన్నీ, నీ సేవకులైన ఈ యాభై మంది ప్రాణాలనూ విలువైనవిగా ఉండనీ.  <span class="verse" id="V14">14&#160;</span>ఇంతకు ముందు వచ్చిన ఇద్దరు అధికారులనూ, వాళ్ళ సైనికులనూ నిజంగానే ఆకాశం నుండి దిగి వచ్చిన అగ్ని కాల్చివేసింది. కానీ ఇప్పుడు నా ప్రాణం నీ దృష్టికి విలువైనదిగా ఉండనీ” అన్నాడు. </div><div class='p'> <span class="verse" id="V15">15&#160;</span>అప్పుడు యెహోవా దూత ఎలీయాతో “దిగి అతనితో కూడా వెళ్ళు. అతనికి భయపడకు” అని చెప్పాడు. కాబట్టి ఎలీయా లేచి అతనితో కూడా రాజు దగ్గరికి వెళ్ళాడు.  <span class="verse" id="V16">16&#160;</span>తరువాత ఎలీయా అహజ్యాతో ఇలా అన్నాడు. “నీవు ఎక్రోను దేవుడైన బయల్జెబూబు దగ్గరికి దూతలను పంపించావు. ఈ సంగతులు అడిగి తెలుసుకోడానికి ఇశ్రాయేలులో దేవుడు లేడనుకున్నావా? కాబట్టి ఇప్పుడు నీవు పండుకున్న మంచం పైనుండి దిగవు. కచ్చితంగా చనిపోతావు.” </div><div class='p'> <span class="verse" id="V17">17&#160;</span>ఏలీయా పలికిన యెహోవా మాట ప్రకారం ఆహాజు రాజు చనిపోయాడు. అతనికి కొడుకు లేడు. అందుచేత అతని స్థానంలో అతని సోదరుడైన యెహోరాము రాజు అయ్యాడు. యూదా రాజు యెహోషాపాతు కొడుకు యెహోరాము పాలన రెండవ సంవత్సరంలో ఇది జరిగింది.  <span class="verse" id="V18">18&#160;</span>అహజ్యా గూర్చిన ఇతర సంగతులు ఇశ్రాయేలు రాజుల చరిత్ర గ్రంథంలో రాసి ఉన్నాయి. </div><ul class='tnav'>
<li><a href='index.htm'>2 రాజులు</a></li>
<li><a href='1KI22.htm'>&lt;</a></li>
<li><a href='2KI.htm'>1</a></li>
<li><a href='2KI02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
