<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ఫిలిప్పీయులకు రాసిన పత్రిక 2</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ఫిలిప్పీయులకు రాసిన పత్రిక</a></li>
<li><a href='PHP01.htm'>&lt;</a></li>
<li><a href='PHP.htm'>2</a></li>
<li><a href='PHP03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>విశ్వాసికి ఆదర్శం క్రీస్తే (1) ఐక్యత, సాత్వికం కలిగి ఉండాలని హెచ్చరిక </div><div class='p'> <span class="verse" id="V1">1&#160;</span>క్రీస్తులో ఎలాంటి ప్రోత్సాహం గానీ, ప్రేమ ద్వారా ఎలాంటి ఆదరణ గానీ, దేవుని ఆత్మతో ఎలాంటి సహవాసం గానీ, సున్నితమైన ఎలాంటి కనికరం, వాత్సల్యం గానీ ఉన్నట్టయితే,  <span class="verse" id="V2">2&#160;</span>మీరంతా ఒకే మనసు, ఒకే విధమైన ప్రేమ, ఆత్మలో సహవాసం ఒకే ఉద్దేశం కలిగిఉండి నా ఆనందాన్ని సంపూర్ణం చేయండి.  <span class="verse" id="V3">3&#160;</span>స్వార్ధంతో గానీ వృథాతిశయంతో గానీ ఏమీ చేయవద్దు. వినయమైన మనసుతో ఇతరులను మీకంటే యోగ్యులుగా ఎంచుకోండి.  <span class="verse" id="V4">4&#160;</span>మీలో ప్రతివాడూ తన సొంత అవసరాలే కాకుండా ఇతరుల అవసరాలను కూడా పట్టించుకోవాలి.  <span class="verse" id="V5">5&#160;</span>క్రీస్తు యేసుకున్న ఇలాంటి ప్రవృత్తినే మీరూ కలిగి ఉండండి. </div><div class='s'>క్రీస్తు ఏడు విధాలుగా విధేయత కనుపరచడం </div><div class='q'> <span class="verse" id="V6">6&#160;</span>ఆయన దేవుని స్వరూపం కలిగినవాడు. </div><div class='q'>దేవునితో తన సమానత్వాన్ని విడిచిపెట్ట లేనిదిగా ఎంచుకోలేదు. </div><div class='q'> <span class="verse" id="V7">7&#160;</span>అయితే, దానికి ప్రతిగా తనను తాను ఖాళీ చేసుకున్నాడు. </div><div class='q'>బానిస రూపం తీసుకున్నాడు. </div><div class='q'>మానవుల పోలికలో కనిపించాడు. </div><div class='q'>ఆకారంలో ఆయన మనిషిగా కనిపించాడు. </div><div class='q'> <span class="verse" id="V8">8&#160;</span>చావు దాకా, అంటే, సిలువ మీద చావుకైనా సరే, </div><div class='q'>తనను తాను తగ్గించుకుని, లోబడ్డాడు. </div><div class='s'>యేసుకు ఘనత </div><div class='p'> <span class="verse" id="V9">9-11&#160;</span>అందుచేత పరలోకంలోనూ, భూమి మీదా, </div><div class='q'>భూమి కిందా ఉన్న ప్రతి ఒక్కరి మోకాలు యేసు నామంలో వంగేలా, </div><div class='q'>ప్రతి నాలుక తండ్రి అయిన దేవుని మహిమ కోసం యేసు క్రీస్తును ప్రభువుగా అంగీకరించేలా, </div><div class='p'>దేవుడు ఆయనను ఎంతో ఉన్నతంగా హెచ్చించి, </div><div class='q'>అందరికంటే ఉన్నతమైన నామాన్ని ఆయనకు ఇచ్చాడు. </div><div class='s'>అంతరంగంలోని రక్షణకు బాహ్య గురుతులు </div><div class='p'> <span class="verse" id="V12">12&#160;</span>నా ప్రియ సహ విశ్వాసులారా, మీరెప్పుడూ లోబడుతున్నట్టుగానే, నేను మీ దగ్గర ఉన్నప్పుడు మాత్రమే కాకుండా, మరి ఎక్కువగా మీతో లేనప్పుడు, భయభక్తులతో మీ సొంత రక్షణను కొనసాగించుకోండి.  <span class="verse" id="V13">13&#160;</span>ఎందుకంటే దేవుడే మీరు తనకిష్టమైన ఉద్దేశాన్ని నెరవేర్చటానికి కావలసిన సంకల్పాన్ని, కార్యసిద్ధిని కలుగజేయడానికి మీలో పని చేస్తూ ఉన్నాడు.  <span class="verse" id="V14">14&#160;</span>మీరు చేసేవన్నీ, ఫిర్యాదులూ వాదాలూ లేకుండా చేయండి.  <span class="verse" id="V15">15&#160;</span>దానివలన మీరు కుటిలమైన వక్రమైన ఈ తరం ప్రజల మధ్య నిర్దోషులు, నిందారహితులు, నిష్కళంకులైన దేవుని కుమారులుగా, లోకంలో దీపాలుగా వెలుగుతుంటారు.  <span class="verse" id="V16">16&#160;</span>జీవవాక్యాన్ని గట్టిగా పట్టుకోండి. అప్పుడు క్రీస్తు తిరిగి వచ్చే రోజున నేను వ్యర్థంగా పరుగెత్తలేదనీ నా పని వృధా కాలేదనీ నాకు తెలుస్తుంది. గొప్పగా చెప్పుకోడానికి నాకొక కారణం ఉంటుంది. </div><div class='s'>అపొస్తలుని ఆదర్శం </div><div class='p'> <span class="verse" id="V17">17&#160;</span>మీ విశ్వాస బలిదాన పరిచర్యలో నేను పానార్పణగా పోయబడినా, నేను సంతోషిస్తూ మీ అందరితో ఆనందిస్తాను.  <span class="verse" id="V18">18&#160;</span>అలాగే మీరు కూడా సంతోషిస్తూ నాతోబాటు ఆనందించండి.  <span class="verse" id="V19">19&#160;</span>మీరెలా ఉన్నారో తెలుసుకుని నాకు ప్రోత్సాహం కలిగేలా, ప్రభు యేసు చిత్తమైతే త్వరలో తిమోతిని మీ దగ్గరికి పంపాలనుకుంటున్నాను.  <span class="verse" id="V20">20&#160;</span>తిమోతి లాగా మీ గురించి అంతగా పట్టించుకొనే వాడు నాకెవరూ లేరు. </div><div class='p'> <span class="verse" id="V21">21&#160;</span>మిగతా వారంతా తమ సొంత పనుల్నే చూసుకుంటున్నారు గాని, యేసు క్రీస్తు విషయాలు చూడడం లేదు.  <span class="verse" id="V22">22&#160;</span>తిమోతి తనను తాను రుజువు చేసుకున్నాడు. ఎందుకంటే, తండ్రికి కొడుకు ఎలా సేవ చేస్తాడో అలాగే అతడు నాతో కూడ సువార్త ప్రచారంలో సేవ చేశాడని మీకు తెలుసు.  <span class="verse" id="V23">23&#160;</span>అందుచేత నాకు ఏం జరగబోతున్నదో తెలిసిన వెంటనే అతన్ని పంపాలనుకుంటున్నాను.  <span class="verse" id="V24">24&#160;</span>నేను త్వరలో వస్తానని ప్రభువునుబట్టి నమ్ముతున్నాను. </div><div class='p'> <span class="verse" id="V25">25&#160;</span>నా సోదరుడు, జతపని వాడు, సాటి యోధుడు, మీ ప్రతినిధి, నాకు అవసరమైనప్పుడు సేవ చేసే వాడు అయిన ఎపఫ్రొదితును మీ దగ్గరికి పంపడం అవసరమనుకున్నాను.  <span class="verse" id="V26">26&#160;</span>అతడు జబ్బు పడ్డాడని మీకు తెలిసింది కాబట్టి అతడు మీ అందరితో ఉండాలని చాలా బెంగగా ఉన్నాడు.  <span class="verse" id="V27">27&#160;</span>అతడు చావుకు దగ్గరగా వెళ్ళాడు, కానీ దేవుడు అతని మీద జాలి చూపించాడు. అతని మీదే కాదు, దుఃఖం వెంట దుఃఖం కలగకుండా నా మీద కూడా జాలి చూపాడు.  <span class="verse" id="V28">28&#160;</span>కాబట్టి మీరు అతన్ని మళ్ళీ చూసి సంతోషించేలా, నా విచారం తగ్గేలా అతన్ని త్వరపెట్టి పంపుతున్నాను.  <span class="verse" id="V29">29&#160;</span>ఎపఫ్రొదితును పూర్ణానందంతో ప్రభువు పేరిట చేర్చుకోండి. అలాంటి వారిని గౌరవంగా చూడండి.  <span class="verse" id="V30">30&#160;</span>ఎందుకంటే అతడు క్రీస్తు పనిలో దాదాపు చావును ఎదుర్కొన్నాడు. నాకు సేవ చేయడానికీ మీరు తీర్చలేకపోయిన నా అవసరాలను మీ బదులు తీర్చడానికి, అతడు తన ప్రాణం సైతం లెక్కచేయలేదు. </div><ul class='tnav'>
<li><a href='index.htm'>ఫిలిప్పీయులకు రాసిన పత్రిక</a></li>
<li><a href='PHP01.htm'>&lt;</a></li>
<li><a href='PHP.htm'>2</a></li>
<li><a href='PHP03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
