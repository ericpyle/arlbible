<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యెషయా 34</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యెషయా</a></li>
<li><a href='ISA33.htm'>&lt;</a></li>
<li><a href='ISA.htm'>34</a></li>
<li><a href='ISA35.htm'>&gt;</a></li>
</ul>
<div class="main">
 
<div class='chapterlabel' id="V0"> 34</div><div class='s'>రాజ్యాలకు తీర్పు </div><div class='q'> <span class="verse" id="V1">1&#160;</span>రాజ్యాలన్నీ నా దగ్గరికి వచ్చి నేను చెప్పేది వినండి, ప్రజలందరూ జాగ్రత్తగా ఆలకించండి. </div><div class='q'>భూమీ దాని సంపూర్ణతా, లోకం, దానిలో పుట్టినదంతా వినాలి. </div><div class='q'> <span class="verse" id="V2">2&#160;</span>యెహోవా కోపం రాజ్యాల మీదికి వస్తున్నది, ఆయన ఆగ్రహం వారి సర్వ సేనల మీదికీ వస్తున్నది. </div><div class='q'>ఆయన వారిని శపించి వధకు అప్పగించాడు. </div><div class='q'> <span class="verse" id="V3">3&#160;</span>వారిలో చనిపోయిన వారిని ఎవరూ సమాధి చేయరు. </div><div class='q'>వారి శవాలు కంపుకొడతాయి. వారి రక్తం కొండలను నింపేస్తుంది. </div><div class='q'> <span class="verse" id="V4">4&#160;</span>ఆకాశ నక్షత్రాలన్నీ వాడిపోతాయి. ఆకాశం కాగితపు చుట్టలాగా చుట్టుకుపోతుంది. </div><div class='q'>ద్రాక్షవల్లి నుండి, అంజూరపు చెట్టు నుండి వాడిన ఆకులు రాలినట్టు దాని నక్షత్రాలన్నీ రాలిపోతాయి. </div><div class='q'> <span class="verse" id="V5">5&#160;</span>నిజంగా ఆకాశంలో నా ఖడ్గం మత్తెక్కినట్టు ఎదోము మీదికీ, నేను నాశనానికి నిర్ణయించిన జనం మీదికీ దిగివస్తుంది. </div><div class='q'> <span class="verse" id="V6">6&#160;</span>యెహోవా ఖడ్గం రక్తమయమవుతుంది. అది కొవ్వుతో కప్పి ఉంటుంది. గొర్రెపిల్లల, మేకల రక్తం చేతా, పొట్లేళ్ల మూత్రపిండాల మీది కొవ్వు చేతా కప్పి ఉంటుంది. </div><div class='q'>ఎందుకంటే బొస్రా నగరంలో యెహోవా బలి జరిగిస్తాడు. ఎదోము దేశంలో గొప్ప వధ చేస్తాడు. </div><div class='q'> <span class="verse" id="V7">7&#160;</span>వాటితోపాటు అడవి ఎద్దులు, కోడె దూడలు వధకు పోతున్నాయి. </div><div class='q'>ఎదోమీయుల భూమి రక్తంతో నానుతూ ఉంది. వారి దేశపు మట్టి కొవ్వుతో నిండిపోయింది. </div><div class='q'> <span class="verse" id="V8">8&#160;</span>అది యెహోవా శిక్ష అమలుపరిచే రోజు. సీయోను పక్షంగా ప్రతీకారం చేసే సంవత్సరం. </div><div class='q'> <span class="verse" id="V9">9&#160;</span>ఎదోము కాలువలు కీలులాగా, దాని మట్టి గంధకంగా మారిపోతుంది. </div><div class='q'>దాని భూమి మండుతున్న గంధకంగా ఉంటుంది. </div><div class='q'> <span class="verse" id="V10">10&#160;</span>అది రాత్రీ, పగలూ ఆరిపోకుండా ఉంటుంది. దాని పొగ ఎల్లప్పుడూ రేగుతూ ఉంటుంది. </div><div class='q'>అది తరతరాలు పాడుగా ఉంటుంది. దానిలో గుండా ఇక ఎవ్వరూ ఎన్నటికీ ప్రయాణించరు. </div><div class='q'> <span class="verse" id="V11">11&#160;</span>గూడబాతులు, అడవి మృగాలు దాన్ని ఆక్రమించుకుంటాయి. </div><div class='q'>గుడ్లగూబలు, కాకులు అందులో నివసిస్తాయి. </div><div class='q'>ఆయన నాశనం అనే కొలనూలును చాపుతాడు. వినాశనం అనే ఒడంబాన్ని చేత పట్టుకుంటాడు. </div><div class='q'> <span class="verse" id="V12">12&#160;</span>రాజ్యం గురించి ప్రకటించడానికి వారి ప్రధానులు అక్కడ ఉండరు. </div><div class='q'>దాన్ని పరిపాలించే వాళ్ళంతా గతించిపోయారు. </div><div class='q'> <span class="verse" id="V13">13&#160;</span>ఎదోము నగరాల్లో ముళ్లచెట్లు పెరుగుతాయి. దాని దుర్గాల్లో దురదగొండ్లు, గచ్చపొదలు ఎదుగుతాయి. </div><div class='q'>అది అడవికుక్కలకు, నిప్పుకోళ్లకు నివాసంగా ఉంటుంది. </div><div class='q'> <span class="verse" id="V14">14&#160;</span>క్రూర జంతువులు, హైనాలు అక్కడ కలిసి తిరుగుతాయి. </div><div class='q'>అడవిమేకలు ఒకదానిపై ఒకటి అరుస్తూ ఉంటాయి. అక్కడ చీకటి పక్షులు నివాసముంటాయి. </div><div class='q'> <span class="verse" id="V15">15&#160;</span>గుడ్లగూబలు గూళ్ళు కట్టుకుని, గుడ్లు పెట్టి పొదుగుతాయి. </div><div class='q'>అక్కడే తెల్లగద్దలు తమ జాతిపక్షులతో కలుసుకుంటాయి. </div><div class='q'> <span class="verse" id="V16">16&#160;</span>యెహోవా గ్రంథాన్ని జాగ్రత్తగా ధ్యానించండి. </div><div class='q'>ఆ జంతువులన్నీ అక్కడ ఉండి తీరుతాయి. దేని జతపక్షి దాని దగ్గర ఉంటుంది. </div><div class='q'>ఎందుకంటే యెహోవా ఇలా ఆజ్ఞాపించాడు. ఆయన ఆత్మ వాటిని పోగు చేస్తాడు. </div><div class='q'> <span class="verse" id="V17">17&#160;</span>అవి రావాలని ఆయన చీట్లు వేశాడు. ఆయన కొలనూలు పట్టుకుని వాటికి ఆ దేశాన్ని పంచిపెడతాడు. </div><div class='q'>అవి శాశ్వతంగా దాన్ని ఆక్రమించుకుని ఉంటాయి. యుగయుగాలు దానిలో నివసిస్తాయి. </div><ul class='tnav'>
<li><a href='index.htm'>యెషయా</a></li>
<li><a href='ISA33.htm'>&lt;</a></li>
<li><a href='ISA.htm'>34</a></li>
<li><a href='ISA35.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
