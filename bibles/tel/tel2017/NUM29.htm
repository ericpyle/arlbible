<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 సంఖ్యాకాండం 29</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>సంఖ్యాకాండం</a></li>
<li><a href='NUM28.htm'>&lt;</a></li>
<li><a href='NUM.htm'>29</a></li>
<li><a href='NUM30.htm'>&gt;</a></li>
</ul>
<div class="main">
 
<div class='chapterlabel' id="V0"> 29</div><div class='s'>బూరలూదే పండగ </div><div class='p'> <span class="verse" id="V1">1&#160;</span>ఏడో నెల మొదటి రోజు మీరు పరిశుద్ధ సమాజంగా సమావేశం కావాలి.  <span class="verse" id="V2">2&#160;</span>ఆ రోజు మీ జీవనోపాధి కోసం ఏ పనీ చేయకూడదు. అది మీరు బాకానాదం చేసే రోజు.  <span class="verse" id="V3">3&#160;</span>ఏ లోపం లేని ఒక కోడె, ఒక పొట్టేలు, ఒక సంవత్సరం వయసున్న ఏడు మగ గొర్రె పిల్లలను యెహోవాకు ఇష్టమైన సువాసన గల దహనబలిగా అర్పించాలి.  <span class="verse" id="V4">4&#160;</span>వాటి వాటి పద్ధతి ప్రకారం దహనబలిని, దాని నైవేద్యాన్ని, వాటి పానార్పణలు అర్పించాలి. </div><div class='p'> <span class="verse" id="V5">5&#160;</span>వాటి నైవేద్యం నూనెతో కలిపిన గోదుమపిండి, ప్రతి కోడెతో ఆరున్నర కిలోలు, పొట్టేలుతో నాలుగున్నర కిలోలు, ఏడు గొర్రె పిల్లలతో ఒక్కొక్క దానికి రెండుంబావు కిలోలు అర్పించాలి.  <span class="verse" id="V6">6&#160;</span>అలాగే మీ కోసం ప్రాయశ్చిత్తం చేయడానికి పాపపరిహార బలిగా ఒక మేకపిల్లను అర్పించాలి. </div><div class='s'>ప్రాయశ్చిత్తం (పాపపరిహార బలి) </div><div class='p'> <span class="verse" id="V7">7&#160;</span>ఈ ఏడో నెల పదో రోజు మీరు పరిశుద్ధ సమాజంగా సమకూడాలి. అప్పుడు మిమ్మల్ని మీరు <a href="#FN1" class="notemark">*<span class="popup"> ఉపవాసం.</span></a>అదుపులో పెట్టుకోవాలి, ఆహారం తీసుకోకూడదు. పనులేమీ చేయకూడదు. </div><div class='p'> <span class="verse" id="V8">8&#160;</span>ప్రాయశ్చిత్తం కోసం పాపపరిహార బలి, నిత్యమైన దహనబలి, దాని నైవేద్యం, వాటి వాటి పానార్పణలు కాక, ఒక కోడెదూడ, ఒక పొట్టేలు, ఒక సంవత్సరం వయసున్న ఏడు మగ గొర్రెపిల్లలను యెహోవాకు ఇష్టమైన సువాసనగల దహనబలిగా అర్పించాలి. వాటిలో ఏలోపమూ ఉండకూడదు. </div><div class='p'> <span class="verse" id="V9">9&#160;</span>వాటి నైవేద్యం నూనెతో కలిపిన గోదుమపిండి, ప్రతి కోడెతో ఆరున్నర కిలోలు, పొట్టేలుతో నాలుగున్నర కిలోలు,  <span class="verse" id="V10">10&#160;</span>ఏడు గొర్రె పిల్లలతో ఒక్కొక్క దానికి రెండుంబావు కిలోలు అర్పించాలి.  <span class="verse" id="V11">11&#160;</span>అలాగే మీ కోసం ప్రాయశ్చిత్తం చేయడానికి పాపపరిహార బలిగా ఒక మేకపిల్లను అర్పించాలి. </div><div class='s'>గుడారాల పండగ </div><div class='p'> <span class="verse" id="V12">12&#160;</span>ఆ తరవాత ఏడో నెల 15 వ రోజున మీరు పరిశుద్ధ సమాజంగా సమావేశం కావాలి. అప్పుడు మీరు జీవనోపాధి కోసం పనులేమీ చేయకూడదు. ఏడు రోజులు యెహోవాకు పండగ జరపాలి.  <span class="verse" id="V13">13&#160;</span>దహనబలి, దాని నైవేద్యం, దాని పానార్పణ, కాకుండా, యెహోవాకు ఇష్టమైన సువాసనగల దహనబలిగా 13 కోడెలూ రెండు పొట్టేళ్ళు, ఒక సంవత్సరం వయసున్న 14 గొర్రె పిల్లలను అర్పించాలి. వాటిలో ఏ లోపమూ ఉండకూడదు.  <span class="verse" id="V14">14&#160;</span>నైవేద్యంగా ప్రతి కోడెతో ఆరున్నర కిలోలు, ప్రతి పొట్టేలుతో నాలుగున్నర కిలోలు  <span class="verse" id="V15">15&#160;</span>ప్రతి గొర్రె పిల్లతో రెండుంబావు కిలోలు నూనెతో కలిపిన గోదుమ పిండి తేవాలి.  <span class="verse" id="V16">16&#160;</span>అలాగే పాపపరిహార బలిగా ఒక మేక పిల్లను అర్పించాలి. </div><div class='p'> <span class="verse" id="V17">17&#160;</span>రెండో రోజు దహనబలి దాని నైవేద్యం, వాటి పానార్పణలు కాక ఏ లోపం లేని 12 కోడెలను, రెండు పొట్టేళ్ళను, ఒక సంవత్సరం వయసున్న 14 గొర్రెపిల్లలను  <span class="verse" id="V18">18&#160;</span>వాటి వాటి లెక్క ప్రకారం వాటి వాటి నైవేద్యం,  <span class="verse" id="V19">19&#160;</span>పానార్పణలతోబాటు పాపపరిహార బలిగా ఒక మేకపిల్లను అర్పించాలి.  <span class="verse" id="V20">20&#160;</span>మూడో రోజు నిత్యమైన దహనబలి దాని నైవేద్యం, దాని పానార్పణలు కాక ఏ లోపం లేని 11 కోడెలను, రెండు పొట్టేళ్లను, ఒక సంవత్సరం వయసున్న 14 గొర్రెపిల్లలను  <span class="verse" id="V21">21&#160;</span>వాటి వాటి లెక్క ప్రకారం వాటి నైవేద్యం, పానార్పణలను  <span class="verse" id="V22">22&#160;</span>పాపపరిహార బలిగా ఒక మేకపిల్లను అర్పించాలి. </div><div class='p'> <span class="verse" id="V23">23&#160;</span>నాలుగో రోజు నిత్యమైన దహనబలి దాని నైవేద్యం, పానార్పణ కాక ఏ లోపం లేని 10 కోడెలను రెండు పొట్టేళ్లను ఒక సంవత్సరం వయసున్న 14 గొర్రెపిల్లలను వాటి వాటి లెక్క ప్రకారం  <span class="verse" id="V24">24&#160;</span>వాటి నైవేద్యం, పానార్పణలను,  <span class="verse" id="V25">25&#160;</span>పాప పరిహార బలిగా ఒక మేకపిల్లను అర్పించాలి.  <span class="verse" id="V26">26&#160;</span>అయిదో రోజు నిత్యమైన దహనబలి, దాని నైవేద్యం, పానార్పణ కాక ఏ లోపం లేని తొమ్మిది కోడెలను, రెండు పొట్టేళ్లను ఒక సంవత్సరం వయసున్న 14 గొర్రెపిల్లలను  <span class="verse" id="V27">27&#160;</span>వాటి వాటి లెక్క ప్రకారం, వాటి నైవేద్యం, పానార్పణను,  <span class="verse" id="V28">28&#160;</span>అలాగే పాపపరిహార బలిగా ఒక మేకపిల్లను అర్పించాలి. </div><div class='p'> <span class="verse" id="V29">29&#160;</span>ఆరో రోజు నిత్యమైన దహనబలి, దాని నైవేద్యం, పానార్పణ కాక ఏ లోపం లేని ఎనిమిది కోడెలను, రెండు పొట్టేళ్లను ఒక సంవత్సరం వయసున్న 14 గొర్రెపిల్లలను, వాటి వాటి లెక్క ప్రకారం,  <span class="verse" id="V30">30&#160;</span>వాటి నైవేద్యం, పానార్పణను  <span class="verse" id="V31">31&#160;</span>పాపపరిహార బలిగా ఒక మేక పిల్లను అర్పించాలి.  <span class="verse" id="V32">32&#160;</span>ఏడో రోజు నిత్యమైన దహనబలి, దాని నైవేద్యం, పానార్పణ కాక ఏ లోపం లేని ఏడు కోడెలను, రెండు పొట్టేళ్లను ఒక సంవత్సరం వయసున్న 14 గొర్రె పిల్లలను వాటి వాటి లెక్క ప్రకారం,  <span class="verse" id="V33">33&#160;</span>వాటి వాటి నైవేద్యం, పానార్పణలను,  <span class="verse" id="V34">34&#160;</span>పాపపరిహార బలిగా ఒక మేక పిల్లను అర్పించాలి. </div><div class='p'> <span class="verse" id="V35">35&#160;</span>ఎనిమిదో రోజు మీకు ప్రత్యేకమైన రోజు. ఆ రోజు మీరు జీవనోపాధి కోసం ఏ పనీ చేయకూడదు.  <span class="verse" id="V36">36&#160;</span>ఆ రోజు నిత్యమైన దహనబలి, దాని నైవేద్యం, పానార్పణ కాక మీరు యెహోవాకు ఇష్టమైన సువాసనగల దహనబలిగా ఏ లోపం లేని నిర్దోషమైన ఒక కోడెను ఒక పొట్టేలును ఒక సంవత్సరం వయసున్న ఏడు గొర్రెపిల్లలను వాటి వాటి లెక్క ప్రకారం  <span class="verse" id="V37">37&#160;</span>వాటితో వాటి వాటి నైవేద్యం, పానార్పణను  <span class="verse" id="V38">38&#160;</span>పాపపరిహార బలిగా ఒక మేకపిల్లను అర్పించాలి.  <span class="verse" id="V39">39&#160;</span>మీ మొక్కుబళ్ళు, మీ స్వేచ్ఛార్పణలు మీ దహనబలులు, మీ నైవేద్యాలు, మీ పానార్పణలు, మీ సమాధాన బలులు కాక వీటిని నియమిత సమయాల్లో యెహోవాకు అర్పించాలి.  <span class="verse" id="V40">40&#160;</span>యెహోవా తనకు ఆజ్ఞాపించిన దాన్నంతా మోషే ఇశ్రాయేలీయులతో పూర్తిగా వివరించాడు. </div><ul class='tnav'>
<li><a href='index.htm'>సంఖ్యాకాండం</a></li>
<li><a href='NUM28.htm'>&lt;</a></li>
<li><a href='NUM.htm'>29</a></li>
<li><a href='NUM30.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">29:7</a>
 <span class="ft">ఉపవాసం.</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
