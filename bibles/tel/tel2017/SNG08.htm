<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 పరమ గీతము 8</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>పరమ గీతము</a></li>
<li><a href='SNG07.htm'>&lt;</a></li>
<li><a href='SNG.htm'>8</a></li>
<li><a href='ISA01.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='p'> <span class="verse" id="V1">1&#160;</span>(యువతి తన ప్రియునితో మాట్లాడుతూ ఉంది) </div><div class='q'>నా తల్లి పాలు తాగిన నా సోదరునిలా నువ్వు నాకుంటే ఎంత బాగు! </div><div class='q'>అప్పుడు నువ్వు బయట ఎదురు పడితే నీకు ముద్దులిచ్చేదాన్ని. </div><div class='q'>అప్పుడు నన్నెవరూ నిందించరు. </div><div class='q'> <span class="verse" id="V2">2&#160;</span>నేను నిన్ను మా పుట్టింటికి తీసుకెళ్తాను. </div><div class='q'>నువ్వు నాకు పాఠాలు నేర్పిస్తావు. </div><div class='q'>తాగడానికి నీకు సుగంధ ద్రాక్షారసాన్ని, నా దానిమ్మ పళ్ళ రసాన్ని ఇస్తాను. </div><div class='p'> <span class="verse" id="V3">3&#160;</span>(యువతి తనలో తాను మాట్లాడుకుంటూ ఉంది). </div><div class='q'>అతని ఎడమచెయ్యి నా తల కింద ఉంది. </div><div class='q'>అతని కుడిచేత్తో నన్ను ఆలింగనం చేసుకున్నాడు </div><div class='q'> <span class="verse" id="V4">4&#160;</span>(యువతి ఇతర స్త్రీలతో మాట్లాడుతూ ఉంది) </div><div class='q'>యెరూషలేము ఆడపడుచులారా, మీచేత ఒట్టు వేయించుకుంటున్నాను. మా ప్రేమ పని ముగిసేంత వరకూ </div><div class='q'>మీరు మమ్మల్ని ఆటంకపరచవద్దు. </div><div class='p'> <span class="verse" id="V5">5&#160;</span>[ఆరవ భాగం-ముగింపు] </div><div class='q'>(యెరూషలేము స్త్రీలు మాట్లాడుతున్నారు) </div><div class='q'>తన ప్రియుని మీద ఆనుకుని ఎడారి దారిలో వచ్చేది ఎవరు? </div><div class='p'>(యువతి తన ప్రియునితో మాట్లాడుతూ ఉంది) </div><div class='q'>ఆపిల్ చెట్టు కింద నువ్వు పడుకుని ఉంటే నేను నిన్ను లేపాను. </div><div class='q'>అక్కడ నువ్వు మీ అమ్మ కడుపులో పడ్డావు. ఆమె నిన్ను అక్కడే ప్రసవించింది. </div><div class='p'> <span class="verse" id="V6">6&#160;</span>నీ చేతిమీదున్న పచ్చబొట్టులా నీ గుండె మీద నా పచ్చబొట్టు పొడిపించుకో. </div><div class='q'>ఎందుకంటే ప్రేమకు చావుకున్నంత బలముంది. </div><div class='q'>మోహం పాతాళంతో సమానమైన తీవ్రత గలది. </div><div class='q'>దాని మంటలు ఎగిసి పడతాయి. </div><div class='q'>అది మండే అగ్నిజ్వాల. ఏ అగ్ని మంటలకన్నా అది తీవ్రమైనది. </div><div class='p'> <span class="verse" id="V7">7&#160;</span>ఉప్పెన కూడా ప్రేమను ఆర్పలేదు. </div><div class='q'>వరదలు దాన్ని ముంచలేవు. </div><div class='q'>ప్రేమ కోసం ఎవడైనా తనకున్నదంతా ఇచ్చేసినా ఆ ప్రయత్నం<a href="#FN1" class="notemark">*<span class="popup"> ఆ ప్రయత్నం అతని ప్రయత్నం</span></a> శుద్ధ దండగ. </div><div class='p'> <span class="verse" id="V8">8&#160;</span>(ఆ యువతి సోదరులు తమలో తాము మాట్లాడుకుంటున్నారు). </div><div class='q'>మాకొక చిన్నారి చెల్లి ఉంది. ఆమె స్తనాలు ఇంకా పెరగలేదు. </div><div class='q'>ఆమె నిశ్చితార్థం రోజున మా చెల్లి కోసం మేమేం చెయ్యాలి? </div><div class='q'> <span class="verse" id="V9">9&#160;</span>ఆమె గోడలాంటిదైతే దానిమీద వెండి గోపురం కట్టిస్తాం. </div><div class='q'>ఆమె తలుపులాంటిదైతే దేవదారు చెక్కతో దానికి గడులు పెడతాం. </div><div class='q'> <span class="verse" id="V10">10&#160;</span>(యువతి తనలో తాను మాట్లాడుకుంటూ ఉంది.) </div><div class='q'>నేను గోడలా ఉండేదాన్ని. </div><div class='q'>అయితే ఇప్పుడు నా స్తనాలు గోపురాల్లా ఉన్నాయి. </div><div class='q'>కాబట్టి నేను పూర్తిగా అతని దృష్టికి సిద్ధంగా<a href="#FN2" class="notemark">†<span class="popup"> సిద్ధంగా ఎదిగి</span></a> ఉన్నా. </div><div class='q'> <span class="verse" id="V11">11&#160;</span>బయల్ హామోనులో సొలొమోనుకు ఒక ద్రాక్షావనం ఉంది. </div><div class='q'>అతడు దాన్ని రైతులకు కౌలుకిచ్చాడు. ప్రతి రైతూ వెయ్యి వెండి నాణాలు<a href="#FN3" class="notemark">‡<span class="popup"> వెయ్యి వెండి నాణాలు ఒక వెండి నాణా ఒక రోజు కూలి</span></a> కౌలు చెల్లించాలి. </div><div class='q'> <span class="verse" id="V12">12&#160;</span>నా ద్రాక్షతోట నా సొంతం. సొలొమోనూ, ఆ వెయ్యి వెండి నాణాలు నీవే. </div><div class='q'>దాన్ని కౌలు చేసేవారికి రెండు వందల నాణాలు గిట్టుతాయి. </div><div class='q'> <span class="verse" id="V13">13&#160;</span>(ఆ యువతి ప్రియుడు ఆమెతో మాట్లాడుతున్నాడు) </div><div class='q'>ఉద్యానవనంలో పెరిగేదానా, నా మిత్రులు నీ స్వరం వింటున్నారు. నన్నూ విననీ. </div><div class='q'> <span class="verse" id="V14">14&#160;</span>(యువతి తన ప్రియునితో మాట్లాడుతూ ఉంది) </div><div class='q'>ప్రియా, త్వరగా వచ్చెయ్యి. జింకలా, లేడిపిల్లలా సుగంధ పర్వతాల మీదుగా చెంగు చెంగున వచ్చెయ్యి.</div><ul class='tnav'>
<li><a href='index.htm'>పరమ గీతము</a></li>
<li><a href='SNG07.htm'>&lt;</a></li>
<li><a href='SNG.htm'>8</a></li>
<li><a href='ISA01.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V7">8:7</a>
 <span class="fq">ఆ ప్రయత్నం </span><span class="ft">అతని ప్రయత్నం</span></p>
<p class="f" id="FN2"><span class="notemark">†</span><a class="notebackref" href="#V10">8:10</a>
 <span class="fq">సిద్ధంగా </span><span class="ft">ఎదిగి</span></p>
<p class="f" id="FN3"><span class="notemark">‡</span><a class="notebackref" href="#V11">8:11</a>
 <span class="fq">వెయ్యి వెండి నాణాలు </span><span class="ft">ఒక వెండి నాణా ఒక రోజు కూలి</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
