<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 తెస్సలోనీకయులకు రాసిన రెండవ పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>తెస్సలోనీకయులకు రాసిన రెండవ పత్రిక</a></li>
<li><a href='1TH05.htm'>&lt;</a></li>
<li><a href='2TH.htm'>1</a></li>
<li><a href='2TH02.htm'>&gt;</a></li>
</ul>
<div class="main">
<div class='mt'>తెస్సలోనీకయులకు రాసిన రెండవ పత్రిక </div><div class='is'>గ్రంథకర్త </div><div class='ip'>1 తెస్స లాగానే ఈ పత్రిక కూడా పౌలు, సీలా, తిమోతిలు రాసినదే. మొదటి పత్రిక, పౌలు రాసిన ఇతర పత్రికల శైలి ఇందులో కనిపిస్తుంది. దీన్నిబట్టి పౌలు ముఖ్య రచయిత అనీ సీల, తిమోతి లా పేర్లను పరిచయ వాక్యాల్లో చేర్చాడనీ తెలుస్తున్నది (1:1). “మేము” రాసిన అనేక వచనాలలో ఆ ముగ్గురూ సమ్మతించి రాశారు అనుకోవచ్చు. చేవ్రాత పౌలుది కాదు ఎందుకంటే అతడు చివరి అభినందన మాటలు మాత్రం స్వంతగా రాశాడు. (3:7). బహుశా పౌలు చెబుతుంటే సీల గానీ తిమోతి గానీ రాసి ఉంటారు. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 50 - 52 </div><div class='ip'>ఈ పత్రికను పౌలు మొదటి పత్రిక లాగానే కొరింతి పట్టణం నుండి రాశాడు. </div><div class='is'>స్వీకర్త </div><div class='ip'>1:1 ప్రకారం ఈ పత్రిక అందుకున్న వారు తెస్సలోనిక సంఘ విశ్వాసులు. </div><div class='is'>ప్రయోజనం </div><div class='ip'>ప్రభువు దినం గురించి ఆ రోజుల్లో నెలకొన్న తప్పు సిద్దాంతాన్ని సరిదిద్దడం ఈ పత్రిక ఉద్దేశం. ఆ సంఘం వారు తమ విశ్వాసంలో నిలకడగా ఉన్నందుకు వారిని మెచ్చుకుంటూ అంత్య దినాల గురించి కొందరిలో తమను తామే మోసం చేసుకునే పొరపాటు నమ్మకాలను బట్టి వారిని పౌలు గద్దిస్తున్నాడు. ప్రభువు దినం వచ్చేసిందని, ప్రభువు త్వరలో వస్తున్నాడు అని భావించి ఈ సిద్ధాంతాన్ని తమ స్వలాభానికి వారు ఉపయోగించుకుంటున్నారు. </div><div class='is'>ముఖ్యాంశం </div><div class='ip'>సజీవమైన ఆశాభావం </div><div class='iot'>విభాగాలు </div><div class='io'>1. అభివాదం — 1:1, 2 </div><div class='io'>2. ఇబ్బందుల్లో ఆదరణ — 1:3-12 </div><div class='io'>3. ప్రభువు దినం గురించి దిద్దుబాటు — 2:1-12 </div><div class='io'>4. వారి అంతిమ గమ్యం గురించి వారికి జ్ఞాపకం చేయడం — 2:13-17 </div><div class='io'>5. ఆచరణాత్మక విషయాల గురించి హెచ్చరికలు — 3:1-15 </div><div class='io'>6. చివరి అభినందనలు — 3:16-18  
</div><div class='chapterlabel' id="V0"> 1</div><div class='s'>అభివందనాలు </div><div class='p'> <span class="verse" id="V1">1&#160;</span>మన తండ్రి అయిన దేవునిలో ప్రభువైన యేసు క్రీస్తులో ఉన్న తెస్సలోనిక సంఘానికి పౌలూ, సిల్వానూ, తిమోతీ రాస్తున్న సంగతులు.  <span class="verse" id="V2">2&#160;</span>తండ్రి అయిన దేవుని నుండీ ప్రభు యేసు క్రీస్తు నుండీ కృపాసమాధానాలు మీకు కలుగు గాక. </div><div class='p'> <span class="verse" id="V3">3&#160;</span>సోదరులారా, మేము ఎప్పుడూ మీ విషయమై దేవునికి కృతజ్ఞతలు చెల్లించాలి. ఇది సముచితం. ఎందుకంటే మీ విశ్వాసం ఎంతో అభివృద్ధి చెందుతూ ఉంది. మీలో ఒకరి పట్ల మరొకరు చూపే ప్రేమ అత్యధికం అవుతూ ఉంది.  <span class="verse" id="V4">4&#160;</span>అందుకే మీరు పొందుతున్న హింసలన్నిటిలోనూ, మీరు సహిస్తున్న యాతనల్లోనూ, మీ సహనాన్నీ, విశ్వాసాన్నీ చూసి దేవుని సంఘాల్లో మీ గురించి మేమే గర్వంగా చెబుతున్నాం. </div><div class='s'>హింసల్లో ఆదరణ </div><div class='p'> <span class="verse" id="V5">5&#160;</span>ఇది దేవుని న్యాయమైన తీర్పుకు ఒక స్పష్టమైన సూచనగా ఉంది. దీని ఫలితం ఏమిటంటే మీరు దేవుని రాజ్యానికి తగిన వారుగా లెక్కలోకి వస్తారు. దేవుని రాజ్యం కోసమే మీరీ కష్టాలన్నీ సహిస్తున్నారు.  <span class="verse" id="V6">6-7&#160;</span>ప్రభు యేసు తన ప్రభావాన్ని కనుపరిచే దూతలతో పరలోకం నుండి ప్రత్యక్షమైనప్పుడు మిమ్మల్ని హింసించే వారికి యాతనా, ఇప్పుడు కష్టాలు పడుతున్న మీకూ మాకూ కూడా విశ్రాంతి కలగజేయడం దేవునికి న్యాయమే. </div><div class='p'> <span class="verse" id="V8">8&#160;</span>దేవుడు తనను ఎరుగని వారిని, మన ప్రభు యేసు సువార్తను అంగీకరించని వారిని అగ్నిజ్వాలల్లో దండిస్తాడు.  <span class="verse" id="V9">9-10&#160;</span>ఆ రోజున తన పరిశుద్ధులు ఆయనను మహిమ పరచడానికీ, విశ్వసించిన వారికి ఆశ్చర్య కారకంగా ఉండటానికీ ఆయన వచ్చినప్పుడు అవిశ్వాసులు ప్రభువు సన్నిధి నుండీ, ఆయన ప్రభావ తేజస్సు నుండీ వేరై శాశ్వత నాశనం అనే దండన పొందుతారు. </div><div class='p'>ఆ పరిశుద్ధుల్లో మీరూ ఉన్నారు. ఎందుకంటే మేము చెప్పిన సాక్ష్యం మీరు నమ్మారు.  <span class="verse" id="V11">11&#160;</span>ఈ కారణం చేత మీకు అందిన పిలుపుకి తగిన వారిగా మిమ్మల్ని దేవుడు ఎంచాలనీ, మేలు చేయాలనే మీ ప్రతి ఆలోచననూ విశ్వాస మూలమైన ప్రతి పనినీ ఆయన తన బల ప్రభావాలతో నెరవేర్చాలనీ మేము మీ కోసం అనునిత్యం ప్రార్ధిస్తున్నాము.  <span class="verse" id="V12">12&#160;</span>తద్వారా మన దేవుడు, ప్రభువైన యేసు క్రీస్తు ప్రసాదించే కృప మూలంగా మీలో మన ప్రభువైన యేసు నామం మహిమ పొందుతుంది. మీరు ఆయనలో మహిమ పొందుతారు. </div><ul class='tnav'>
<li><a href='index.htm'>తెస్సలోనీకయులకు రాసిన రెండవ పత్రిక</a></li>
<li><a href='1TH05.htm'>&lt;</a></li>
<li><a href='2TH.htm'>1</a></li>
<li><a href='2TH02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
