<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోవేలు 3</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోవేలు</a></li>
<li><a href='JOL02.htm'>&lt;</a></li>
<li><a href='JOL.htm'>3</a></li>
<li><a href='AMO01.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>యూదా శత్రువులపై తీర్పు </div><div class='q'> <span class="verse" id="V1">1&#160;</span>ఆ రోజుల్లో, ఆ సమయంలో యూదావారిని, యెరూషలేము నివాసులను నేను చెరలోనుంచి రప్పించేటప్పుడు, </div><div class='q'> <span class="verse" id="V2">2&#160;</span>ఇతర ప్రజలందరినీ సమకూర్చి, </div><div class='q'>యెహోషాపాతు లోయకు వారిని తీసుకువస్తాను. </div><div class='q'>నా ప్రజలను బట్టి, నా సొత్తయిన ఇశ్రాయేలును బట్టి </div><div class='q'>నేను అక్కడ వారిని శిక్షిస్తాను. </div><div class='q'>వారు నా ప్రజలను ఇతర ప్రజల మధ్యకు చెదరగొట్టి </div><div class='q'>నా దేశాన్ని పంచుకున్నారు. </div><div class='q'> <span class="verse" id="V3">3&#160;</span>వారు నా ప్రజలకు చీట్లు వేసి, ఒక పసివాణ్ణి ఇచ్చి వేశ్యను తీసుకున్నారు. </div><div class='q'>తాగడానికి ద్రాక్ష మద్యం కోసం ఒక పిల్లను అమ్మేశారు. </div><div class='p'> <span class="verse" id="V4">4&#160;</span>తూరు, సీదోను, ఫిలిష్తీయ ప్రాంత నివాసులారా, </div><div class='q'>నా మీద మీకెందుకు కోపం? నా మీద ప్రతీకారం చూపిస్తారా? </div><div class='q'>మీరు నా మీద ప్రతీకారం చూపించినా </div><div class='q'>మీరు చేసినదాన్ని త్వరలోనే మీ నెత్తి మీదికి రప్పిస్తాను. </div><div class='q'> <span class="verse" id="V5">5&#160;</span>మీరు నా వెండి, నా బంగారాలను తీసుకుపోయారు. </div><div class='q'>నా విలువైన వస్తువులను పట్టుకుపోయి మీ గుళ్లలో ఉంచుకున్నారు. </div><div class='q'> <span class="verse" id="V6">6&#160;</span>యూదావారూ యెరూషలేము నగరవాసులూ </div><div class='q'>తమ ప్రాంతం నుంచి దూరంగా ఉండాలని </div><div class='q'>మీరు వారిని గ్రీకులకు అమ్మేశారు. </div><div class='p'> <span class="verse" id="V7">7&#160;</span>మీరు చేసిన దాన్ని మీ నెత్తి మీదికి రప్పిస్తాను. </div><div class='q'>మీరు వారిని అమ్మి పంపేసిన స్థలాలనుంచి వారు తిరిగి వచ్చేలా చేస్తాను. </div><div class='q'> <span class="verse" id="V8">8&#160;</span>మీ కొడుకులనూ కూతుళ్ళను యూదావారికి అమ్మివేస్తాను. </div><div class='q'>వారు దూరంగా ఉండే షెబాయీయులకు వారిని అమ్మేస్తారు. </div><div class='q'>యెహోవా ఈ మాట చెప్పాడు. </div><div class='p'> <span class="verse" id="V9">9&#160;</span>రాజ్యాల్లో ఈ విషయం చాటించండి, </div><div class='q'>యుద్ధానికి సిద్ధపడండి. శూరులను రేపండి. </div><div class='q'>వారిని దగ్గరికి రమ్మనండి. సైనికులంతా రావాలి. </div><div class='q'> <span class="verse" id="V10">10&#160;</span>మీ నాగటి కర్రులను సాగగొట్టి కత్తులు చేయండి. </div><div class='q'>మీ మడ్డికత్తులు సాగగొట్టి ఈటెలు చేయండి. </div><div class='q'>“నాకు బలముంది” అని బలం లేనివాడు అనుకోవాలి. </div><div class='p'> <span class="verse" id="V11">11&#160;</span>చుట్టుపట్లనున్న రాజ్యాల్లారా, </div><div class='q'>మీరంతా త్వరగా సమకూడిరండి. </div><div class='q'>యెహోవా, నీ గొప్ప శూరులను ఇక్కడికి తీసుకు రా. </div><div class='q'> <span class="verse" id="V12">12&#160;</span>రాజ్యాలు లేచి యెహోషాపాతు లోయలోకి రావాలి. </div><div class='q'>చుట్టు పక్కలుండే రాజ్యాలకు </div><div class='q'>తీర్పు తీర్చడానికి నేను అక్కడ కూర్చుంటాను. </div><div class='q'> <span class="verse" id="V13">13&#160;</span>పంట పండింది. కొడవలి పెట్టి కోయండి. </div><div class='q'>రండి, ద్రాక్ష పళ్ళను తొక్కండి. గానుగ నిండి ఉంది. </div><div class='q'>తొట్లు పొర్లి పారుతున్నాయి. </div><div class='q'>వారి అపరాధం చాలా ఎక్కువగా ఉంది. </div><div class='p'> <span class="verse" id="V14">14&#160;</span>తీర్పు తీర్చే లోయలో యెహోవా దినం సమీపంగా ఉంది. </div><div class='q'>తీర్పు తీర్చే లోయలో ప్రజలు గుంపులు గుంపులుగా కూడి ఉన్నారు. </div><div class='q'> <span class="verse" id="V15">15&#160;</span>సూర్య చంద్రులు చీకటైపోతారు. నక్షత్రాల కాంతి తప్పింది. </div><div class='p'> <span class="verse" id="V16">16&#160;</span>యెహోవా సీయోనులో నుంచి గర్జిస్తాడు. </div><div class='q'>యెరూషలేములోనుంచి తన స్వరం పెంచుతాడు. </div><div class='q'>భూమ్యాకాశాలు కంపిస్తాయి. </div><div class='q'>అయితే యెహోవా తన ప్రజలకు ఆశ్రయం. </div><div class='q'>ఇశ్రాయేలీయులకు కోటగా ఉంటాడు. </div><div class='s'>దేవుని ప్రజలకు నిత్యదీవవెనలు </div><div class='q'> <span class="verse" id="V17">17&#160;</span>మీ యెహోవా దేవుణ్ణి నేనే, </div><div class='q'>నా పవిత్ర పర్వతమైన సీయోనులో నివసిస్తున్నానని మీరు తెలుసుకుంటారు. </div><div class='q'>అప్పుడు యెరూషలేము పవిత్ర పట్టణంగా ఉంటుంది. </div><div class='q'>వేరే దేశాల సేనలు దానిగుండా మళ్ళీ వెళ్ళరు. </div><div class='p'> <span class="verse" id="V18">18&#160;</span>ఆ రోజుల్లో పర్వతాల మీద నుంచి కొత్త ద్రాక్షారసం పారుతుంది. </div><div class='q'>కొండల మీద నుంచి పాలు ప్రవహిస్తాయి. </div><div class='q'>యూదా వాగులన్నిటిలో నీళ్లు పారుతాయి. </div><div class='q'>యెహోవా మందిరంలో నుంచి నీటి ఊట ఉబికి పారి, </div><div class='q'>షిత్తీము లోయను తడుపుతుంది. </div><div class='q'> <span class="verse" id="V19">19&#160;</span>కాబట్టి ఐగుప్తుదేశం పాడవుతుంది. </div><div class='q'>ఎదోము దేశం పాడైన ఎడారి అవుతుంది. </div><div class='q'>ఎందుకంటే యూదావారి మీద వాళ్ళు దౌర్జన్యం చేశారు, </div><div class='q'>వారి దేశంలో నిర్దోషుల రక్తం ఒలికించారు. </div><div class='q'> <span class="verse" id="V20">20&#160;</span>యూదాలో ప్రజలు కలకాలం నివసిస్తారు. </div><div class='q'>తరతరాలకు యెరూషలేము నివాస స్థలంగా ఉంటుంది. </div><div class='q'> <span class="verse" id="V21">21&#160;</span>వారి ప్రాణ నష్టానికి నేను ఇదివరకూ చేయని ప్రతీకారం చేస్తాను. </div><div class='p'>యెహోవా సీయోనులో నివసిస్తున్నాడు.</div><ul class='tnav'>
<li><a href='index.htm'>యోవేలు</a></li>
<li><a href='JOL02.htm'>&lt;</a></li>
<li><a href='JOL.htm'>3</a></li>
<li><a href='AMO01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
