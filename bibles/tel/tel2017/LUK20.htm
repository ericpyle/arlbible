<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 20</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK19.htm'>&lt;</a></li>
<li><a href='LUK.htm'>20</a></li>
<li><a href='LUK21.htm'>&gt;</a></li>
</ul>
<div class="main">
 
<div class='chapterlabel' id="V0"> 20</div><div class='s'>యేసుకు అధికారం ఎక్కడిది? </div><div class='r'><a href='MAT21.htm#V1'>మత్తయి 21:23-27</a>; <a href='MRK11.htm#V1'>మార్కు 11:27-33</a> </div><div class='p'> <span class="verse" id="V1">1&#160;</span>ఆ రోజుల్లో ఒకసారి ఆయన దేవాలయంలో ప్రజలకు బోధిస్తూ సువార్త ప్రకటిస్తున్నాడు. అప్పుడు ప్రధాన యాజకులూ, ధర్మశాస్త్ర పండితులూ పెద్దలతో కూడా ఆయనకు వ్యతిరేకంగా వచ్చి,  <span class="verse" id="V2">2&#160;</span>“నువ్వు ఏ అధికారంతో ఈ పనులన్నీ చేస్తున్నావు? ఈ అధికారం నీకెవరు ఇచ్చారు? మాకు చెప్పు” అని ఆయనను అడిగారు. </div><div class='p'> <span class="verse" id="V3">3&#160;</span>దానికి ఆయన, <span class='wj'>“నేను కూడా మిమ్మల్ని ఒక ప్రశ్న అడుగుతాను. నాకు జవాబివ్వండి.</span>  <span class="verse" id="V4">4&#160;</span> <span class='wj'>యోహాను ఇచ్చిన బాప్తిసం పరలోకం నుండి కలిగిందా, మనుషుల్లో నుండి కలిగిందా?” అని వారినడిగాడు.</span>  <span class="verse" id="V5">5&#160;</span> <span class='wj'>వారు ఇలా ఆలోచించారు, “మనం ‘పరలోకం నుండి కలిగింది’ అంటే, ‘అలాగైతే మీరెందుకు నమ్మలేదు?’</span> అని అడుగుతాడు.  <span class="verse" id="V6">6&#160;</span> <span class='wj'>‘మనుషుల్లో నుండి కలిగింది’ అంటే జనం మనలను రాళ్ళతో కొడతారు. ఎందుకంటే యోహాను ఒక ప్రవక్త అని అంతా కచ్చితంగా నమ్ముతున్నారు.”</span>  <span class="verse" id="V7">7&#160;</span> <span class='wj'>ఇలా ఆలోచించుకుని వారు, “అది ఎక్కడ నుండి కలిగిందో మాకు తెలీదు” అని జవాబిచ్చారు.</span>  <span class="verse" id="V8">8&#160;</span>దానికి యేసు, <span class='wj'>“నేను కూడా ఏ అధికారంతో ఇవన్నీ చేస్తున్నానో మీతో చెప్పను”</span> అన్నాడు. </div><div class='s'>ద్రాక్షతోట ఉపమానం </div><div class='r'><a href='MAT21.htm#V1'>మత్తయి 21:33-46</a>; <a href='MRK12.htm#V1'>మార్కు 12:1-12</a>; <a href='ISA05.htm#V1'>యెష 5:1-7</a> </div><div class='p'> <span class="verse" id="V9">9&#160;</span>ఆయన ప్రజలతో ఈ ఉపమానం చెప్పాడు, <span class='wj'>“ఒక మనిషి ద్రాక్షతోట నాటించి, దాన్ని రైతులకు కౌలుకిచ్చాడు. ఆ తరువాత వేరే దేశానికి వెళ్ళి అక్కడ చాలా కాలం ఉన్నాడు.</span> </div><div class='p'> <span class="verse" id="V10">10&#160;</span> <span class='wj'>కోతల కాలం వచ్చినపుడు అతడు ఆ ద్రాక్ష తోటలో తన భాగం కోసం రైతుల దగ్గరికి తన పనివాడు ఒకణ్ణి పంపాడు. ఆ రైతులు వాణ్ణి కొట్టి వట్టి చేతులతో పంపి వేశారు.</span>  <span class="verse" id="V11">11&#160;</span> <span class='wj'>మళ్ళీ అతడు మరో పనివాణ్ణి పంపాడు. వారు వాణ్ణి కూడా కొట్టి, అవమానపరిచి వట్టి చేతులతో పంపివేశారు.</span>  <span class="verse" id="V12">12&#160;</span> <span class='wj'>మళ్ళీ అతడు మూడవ వాణ్ణి పంపాడు. ఆ రైతులు వాణ్ణి గాయపరిచి బయటకు తోసివేశారు.</span> </div><div class='p'> <span class="verse" id="V13">13&#160;</span> <span class='wj'>అప్పుడా ద్రాక్షతోట యజమాని ఇలా అనుకున్నాడు, “ఇప్పుడు నేనేం చేయాలి? ఇక నా సొంత కుమారుణ్ణి పంపుతాను. వారు ఒకవేళ అతణ్ణి గౌరవిస్తారేమో.”</span>  <span class="verse" id="V14">14&#160;</span> <span class='wj'>అయితే ఆ కౌలు రైతులు అతణ్ణి చూసి, “ఇతడే వారసుడు. ఇతన్ని చంపివేస్తే ఈ పొలం మనదవుతుంది” అని ఒకరితో ఒకరు చెప్పుకున్నారు.</span>  <span class="verse" id="V15">15&#160;</span> <span class='wj'>వారు అతణ్ణి ద్రాక్ష తోట బయటకు తోసి చంపివేశారు. ఇప్పుడు ఆ ద్రాక్షతోట యజమాని వారినేం చేస్తాడు?</span>  <span class="verse" id="V16">16&#160;</span> <span class='wj'>అతడు వచ్చి ఆ రైతులను నాశనం చేసి తన ద్రాక్షతోటను మరొకరికి అప్పగిస్తాడు.”</span> వారు అది విని, “అలా ఎన్నటికీ కాకూడదు” అన్నారు.  <span class="verse" id="V17">17&#160;</span>ఆయన వారిని చూసి, <span class='wj'>“అలాగైతే, ‘ఇల్లు కట్టేవారు పనికి రాదని తీసివేసిన రాయే ముఖ్యమైన మూలరాయి అయింది’ అని రాసి ఉన్న మాట సంగతి ఏమిటి?</span>  <span class="verse" id="V18">18&#160;</span> <span class='wj'>ఈ రాయి పైన పడే ప్రతి వాడూ ముక్కలై పోతాడు. కానీ ఈ రాయి ఎవరిమీద పడుతుందో వాణ్ణి పిండి చేసేస్తుంది.”</span> </div><div class='s'>పన్నుకట్టడం విషయమై ప్రశ్న </div><div class='r'><a href='MAT22.htm#V1'>మత్తయి 22:15-22</a>; <a href='MRK12.htm#V1'>మార్కు 12:13-17</a> </div><div class='p'> <span class="verse" id="V19">19&#160;</span>ఆయన తమను ఉద్దేశించే ఈ ఉపమానం చెప్పాడని ప్రధాన యాజకులూ ధర్మశాస్త్ర పండితులూ గ్రహించి ఆయనను ఆ సమయంలోనే పట్టుకోవాలని చూశారు కానీ ప్రజలకు భయపడ్డారు.  <span class="verse" id="V20">20&#160;</span>వారాయన్ని కనిపెట్టి చూస్తూ ఉన్నారు. ఆయనను గవర్నర్ వశం చేసి అతని అధికారానికి అప్పగించడం కోసం ఆయనను మాటల్లో తప్పు పట్టుకోవాలని, నీతిపరులుగా నటించే వేగుల వారిని ఆయన దగ్గరికి పంపారు.  <span class="verse" id="V21">21&#160;</span>వారు వచ్చి బోధకా, “నీవు న్యాయంగా మాటలాడుతూ ఉపదేశిస్తూ ఉన్నావు. మొహమాటం లేకుండా యథార్థంగా దేవుని మార్గం బోధిస్తున్నావని మాకు తెలుసు.  <span class="verse" id="V22">22&#160;</span>మనం సీజరుకు పన్ను కట్టడం న్యాయమా కాదా?” అని ఆయనను అడిగారు. </div><div class='p'> <span class="verse" id="V23">23&#160;</span>ఆయన వారి కుతంత్రాన్ని గుర్తెరిగి,  <span class="verse" id="V24">24&#160;</span> <span class='wj'>“ఒక నాణెం చూపించండి. దీని మీది బొమ్మ, అక్షరాలు ఎవరివి?”</span> అని అడిగాడు. వారు, “సీజరువి” అన్నారు.  <span class="verse" id="V25">25&#160;</span>అందుకాయన, <span class='wj'>“ఆలాగైతే సీజరువి సీజరుకు, దేవునివి దేవునికి చెల్లించండి”</span> అన్నాడు.  <span class="verse" id="V26">26&#160;</span>వారు ప్రజల ఎదుట ఈ మాటల్లో తప్పు పట్టడం చేతగాక ఆయన ఇచ్చిన జవాబుకు ఆశ్చర్యపడి ఊరుకున్నారు. </div><div class='s'>పునరుత్థానం గురించి సద్దూకయ్యులకు యేసు ఇచ్చిన జవాబు </div><div class='r'><a href='MAT22.htm#V1'>మత్తయి 22:23-33</a>; <a href='MRK12.htm#V1'>మార్కు 12:18-27</a> </div><div class='p'> <span class="verse" id="V27">27&#160;</span>పునరుత్థానం లేదని చెప్పే సద్దూకయ్యులు కొందరు ఆయన దగ్గరికి వచ్చి ఆయనను ఇలా అడిగారు. </div><div class='p'> <span class="verse" id="V28">28&#160;</span>“బోధకా, ఒక వ్యక్తి సంతానం లేకుండా చనిపోయి భార్య బతికే ఉంటే, అతని సోదరుడు అతని భార్యను వివాహమాడి తన సోదరునికి సంతానం కలిగించాలి అని మోషే మనకు రాసి ఇచ్చాడు కదా,  <span class="verse" id="V29">29&#160;</span>ఏడుగురు అన్నదమ్ములు ఉన్నారు. మొదటివాడు ఒకామెను పెళ్ళాడి సంతానం లేకుండానే చనిపోయాడు.  <span class="verse" id="V30">30&#160;</span>రెండవవాడు, మూడవవాడు కూడా ఆమెను పెళ్ళాడారు.  <span class="verse" id="V31">31&#160;</span>ఆ విధంగా ఏడుగురూ ఆమెను పెళ్ళాడి పిల్లలు లేకుండానే చనిపోయారు.  <span class="verse" id="V32">32&#160;</span>ఆ పైన ఆ స్త్రీ కూడా చనిపోయింది. కాబట్టి పునరుత్థానంలో ఆమె వారిలో ఎవరికి భార్యగా ఉంటుంది?  <span class="verse" id="V33">33&#160;</span>ఇక్కడ ఆ ఏడుగురికీ ఆమె భార్యగా ఉంది గదా” అన్నారు. </div><div class='p'> <span class="verse" id="V34">34&#160;</span>అందుకు యేసు, <span class='wj'>“ఈ లోక ప్రజలు పెళ్ళికి ఇచ్చి పుచ్చుకుంటారు గానీ,</span>  <span class="verse" id="V35">35&#160;</span> <span class='wj'>పరలోకంలో నిత్యజీవానికీ, మృతుల పునరుత్థానానికీ అర్హులు ఆ కాలంలో పెళ్ళి చేసుకోరు, ఎవరూ వారిని పెళ్ళికి ఇయ్యరు.</span>  <span class="verse" id="V36">36&#160;</span> <span class='wj'>వారు పునరుత్థానంలో భాగస్తులు. దేవదూతలతో సమానులు, దేవుని బిడ్డలు. కాబట్టి ఇక వారికి చావు లేదు.</span>  <span class="verse" id="V37">37&#160;</span> <span class='wj'>మండుతున్న పొద గురించిన భాగంలో మోషే రాస్తూ ప్రభువు అబ్రాహాము దేవుడనీ ఇస్సాకు దేవుడనీ యాకోబు దేవుడనీ చెప్పడంలో చనిపోయినవారు లేస్తారని సూచించాడు గదా,</span>  <span class="verse" id="V38">38&#160;</span> <span class='wj'>ఆయన సజీవులకే దేవుడు, మృతులకు కాదు. ఆయన దృష్టికి అందరూ సజీవులే” అని వారికి జవాబిచ్చాడు.</span> </div><div class='s'>యేసు శాస్త్రులను ప్రశ్నించడం </div><div class='r'><a href='MRK12.htm#V1'>మార్కు 12:35-37</a> </div><div class='p'> <span class="verse" id="V39">39-40&#160;</span>ఆ మీదట వారాయన్ని మరేదీ అడగడానికి తెగించలేదు. అది చూసి శాస్త్రుల్లో కొందరు, “బోధకా, చాలా బాగా చెప్పావు” అన్నారు.  <span class="verse" id="V41">41&#160;</span>ఆయన వారితో, <span class='wj'>“క్రీస్తు దావీదు కుమారుడని మనుషులు ఎలా చెబుతున్నారు?</span> </div><div class='q'> <span class="verse" id="V42">42-43&#160;</span> <span class='wj'>“నేను నీ శత్రువులను నీ పాదాల కింద ఉంచేవరకూ, నీవు నా కుడి వైపున కూర్చోమని ప్రభువు నా ప్రభువుతో చెప్పాడు,” అని కీర్తనల గ్రంథంలో దావీదే చెప్పాడు.</span> </div><div class='p'> <span class="verse" id="V44">44&#160;</span> <span class='wj'>దావీదు ఆయనను ప్రభువని చెప్పాడంటే ఆయన అతని కుమారుడెలా అవుతాడు?”</span> అన్నాడు.  <span class="verse" id="V45">45&#160;</span>ప్రజలందరూ వింటుండగా ఆయన, <span class='wj'>“శాస్త్రులను గురించి జాగ్రత్తగా ఉండండి. వారు నిలువుటంగీలు వేసుకుని తిరుగుతూ ఉండాలని చూస్తారు.</span>  <span class="verse" id="V46">46&#160;</span> <span class='wj'>వ్యాపార వీధుల్లో వందనాలను, సమాజమందిరాల్లో పెద్ద ఆసనాలను, విందుల్లో అగ్ర స్థానాలను ఆశిస్తారు.</span>  <span class="verse" id="V47">47&#160;</span> <span class='wj'>వారు వితంతువుల ఇళ్ళు దిగమింగుతూ కపటంగా దీర్ఘప్రార్థనలు చేస్తుంటారు. వారు మరింత కఠినమైన శిక్ష పొందుతారు”</span> అని తన శిష్యులతో చెప్పాడు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK19.htm'>&lt;</a></li>
<li><a href='LUK.htm'>20</a></li>
<li><a href='LUK21.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
