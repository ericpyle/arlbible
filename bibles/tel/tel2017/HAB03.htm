<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 హబక్కూకు 3</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>హబక్కూకు</a></li>
<li><a href='HAB02.htm'>&lt;</a></li>
<li><a href='HAB.htm'>3</a></li>
<li><a href='ZEP01.htm'>&gt;</a></li>
</ul>
<div class="main">
 
<div class='chapterlabel' id="V0"> 3</div><div class='s'>హబక్కూకు ప్రార్థన </div><div class='p'> <span class="verse" id="V1">1&#160;</span>ప్రవక్త అయిన హబక్కూకు చేసిన ప్రార్థన (వాద్యాలతో పాడదగినది). </div><div class='p'> <span class="verse" id="V2">2&#160;</span>యెహోవా, నిన్ను గూర్చిన వార్త విని నేను భయపడుతున్నాను. </div><div class='p'>యెహోవా, ఈ సంవత్సరాల్లో నీ కార్యం నూతన పరచు. </div><div class='p'>ఈ రోజుల్లో నీ పనులు తెలియచెయ్యి. </div><div class='p'>కోపంలో కనికరం మరచిపోవద్దు. </div><div class='p'> <span class="verse" id="V3">3&#160;</span>దేవుడు తేమాను<a href="#FN1" class="notemark">*<span class="popup"> తేమాను యూదాకు దక్షిణగా ఉన్న ఎదోం దేశంలో ఉన్న ప్రాంతం</span></a>లో నుండి వచ్చాడు. </div><div class='p'>పరిశుద్ధ దేవుడు పారాను<a href="#FN2" class="notemark">†<span class="popup"> పారాను సీనాయికి దక్షిణ సరిహద్దులో ఉన్న బీడు భూమి</span></a>లో నుండి వేంచేస్తున్నాడు (సెలా). </div><div class='p'>ఆయన మహిమ ఆకాశమండలమంతటా కనబడుతున్నది. </div><div class='p'>భూమి ఆయన స్తుతితో నిండి ఉంది. </div><div class='p'> <span class="verse" id="V4">4&#160;</span>ఆయన హస్తాలనుండి కిరణాలు వెలువడుతున్నాయి. </div><div class='p'>అక్కడ ఆయన తన బలం దాచి ఉంచాడు. </div><div class='p'> <span class="verse" id="V5">5&#160;</span>ఆయనకు ముందుగా తెగుళ్లు నడుస్తున్నాయి. </div><div class='p'>ఆయన అడుగుజాడల్లో అరిష్టాలు వెళ్తున్నాయి. </div><div class='p'> <span class="verse" id="V6">6&#160;</span>ఆయన నిలబడి భూమిని కొలిచాడు. రాజ్యాలను కంపింప జేశాడు. </div><div class='p'>నిత్య పర్వతాలు బద్దలైపోయాయి. </div><div class='p'>పురాతన గిరులు అణిగి పోయాయి. ఆయన మార్గాలు శాశ్వత మార్గాలు. </div><div class='p'> <span class="verse" id="V7">7&#160;</span>కూషీయుల డేరాల్లో ఉపద్రవం కలగడం నేను చూశాను. </div><div class='p'>మిద్యాను దేశస్థుల గుడారాల తెరలు గజగజ వణికాయి. </div><div class='p'> <span class="verse" id="V8">8&#160;</span>యెహోవా, నదుల మీద నీకు కోపం కలిగిందా? </div><div class='p'>నదుల మీద నీకు ఉగ్రత కలిగిందా? </div><div class='p'>సముద్రం మీద నీకు ఆగ్రహం కలిగిందా? నువ్వు నీ గుర్రాల మీద స్వారీ చేస్తూ నీ రక్షణ రథం ఎక్కి రావడం అందుకేనా? </div><div class='p'> <span class="verse" id="V9">9&#160;</span>విల్లు వరలోనుండి తీశావు. బాణాలు ఎక్కుపెట్టావు. </div><div class='p'>భూమిని బద్దలు చేసి నదులు ప్రవహింపజేశావు. </div><div class='p'> <span class="verse" id="V10">10&#160;</span>పర్వతాలు నిన్ను చూసి మెలికలు తిరిగాయి. </div><div class='p'>జలాలు వాటిపై ప్రవాహాలుగా పారుతాయి. </div><div class='p'>సముద్రాగాధం ఘోషిస్తూ తన కెరటాలు పైకెత్తుతుంది. </div><div class='p'> <span class="verse" id="V11">11&#160;</span>నీ ఈటెలు తళతళలాడగా ఎగిరే నీ బాణాల కాంతికి భయపడి సూర్యచంద్రులు తమ ఉన్నత నివాసాల్లో ఆగిపోతారు. </div><div class='p'> <span class="verse" id="V12">12&#160;</span>బహు రౌద్రంతో నీవు భూమి మీద సంచరిస్తున్నావు. </div><div class='p'>మహోగ్రుడివై జాతులను అణగదొక్కుతున్నావు. </div><div class='p'> <span class="verse" id="V13">13&#160;</span>నీ ప్రజలను రక్షించడానికి నీవు బయలుదేరుతున్నావు. </div><div class='p'>నీవు నియమించిన అభిషిక్తుణ్ణి రక్షించడానికి బయలు దేరుతున్నావు. </div><div class='p'>దుష్టుల కుటుంబికుల్లో ప్రధానుడొకడైనా ఉండకుండాా వారి తలను మెడను ఖండించి నిర్మూలం చేస్తున్నావు (సెలా). </div><div class='p'> <span class="verse" id="V14">14&#160;</span>పేదలను రహస్యంగా మింగివేయాలని ఉప్పొంగుతూ తుఫానులాగా వస్తున్న యోధుల తలల్లో వారి ఈటెలే నాటుతున్నావు. </div><div class='p'> <span class="verse" id="V15">15&#160;</span>నీవు సముద్రాన్ని తొక్కుతూ సంచరిస్తున్నావు. </div><div class='p'>నీ గుర్రాలు మహాసముద్ర జలరాసులను తొక్కుతాయి. </div><div class='p'> <span class="verse" id="V16">16&#160;</span>నేను వింటుంటే నా అంతరంగం కలవరపడుతున్నది. ఆ శబ్దానికి నా పెదవులు వణుకుతున్నాయి. నా ఎముకలు కుళ్లిపోతున్నాయి. నా కాళ్లు వణకుతున్నాయి. జనాలపై దాడి చేసే వారు సమీపించే దాకా నేను ఊరుకుని బాధ దినం కోసం కనిపెట్టవలసి ఉంది. </div><div class='p'> <span class="verse" id="V17">17&#160;</span>అంజూరపు చెట్లు పూత పట్టకపోయినా, </div><div class='p'>ద్రాక్షచెట్లు ఫలింపక పోయినా, </div><div class='p'>ఒలీవచెట్లు కాపులేక ఉన్నా, </div><div class='p'>చేనులో పైరు పంటకు రాకపోయినా, </div><div class='p'>గొర్రెలు దొడ్డిలో లేకపోయినా, కొట్టంలో పశువులు లేకపోయినా, </div><div class='p'> <span class="verse" id="V18">18&#160;</span>నేను యెహోవా పట్ల ఆనందిస్తాను. </div><div class='p'>నా రక్షణకర్తయైన నా దేవుణ్ణి బట్టి నేను సంతోషిస్తాను. </div><div class='p'> <span class="verse" id="V19">19&#160;</span>ప్రభువైన యెహోవాయే నాకు బలం. </div><div class='p'>ఆయన నా కాళ్లను లేడికాళ్లలాగా చేస్తాడు. </div><div class='p'>ఉన్నత స్థలాల మీద ఆయన నన్ను నడిపిస్తాడు.</div><ul class='tnav'>
<li><a href='index.htm'>హబక్కూకు</a></li>
<li><a href='HAB02.htm'>&lt;</a></li>
<li><a href='HAB.htm'>3</a></li>
<li><a href='ZEP01.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V3">3:3</a>
 <span class="fq">తేమాను </span><span class="ft">యూదాకు దక్షిణగా ఉన్న ఎదోం దేశంలో ఉన్న ప్రాంతం</span></p>
<p class="f" id="FN2"><span class="notemark">†</span><a class="notebackref" href="#V3">3:3</a>
 <span class="fq">పారాను </span><span class="ft">సీనాయికి దక్షిణ సరిహద్దులో ఉన్న బీడు భూమి</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
