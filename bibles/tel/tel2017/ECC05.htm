<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ప్రసంగి 5</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ప్రసంగి</a></li>
<li><a href='ECC04.htm'>&lt;</a></li>
<li><a href='ECC.htm'>5</a></li>
<li><a href='ECC06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>ప్రమాణాల వ్యర్ధత </div><div class='p'> <span class="verse" id="V1">1&#160;</span>నీవు దేవుని మందిరానికి వెళ్ళేటప్పుడు నీ ప్రవర్తన జాగ్రత్తగా చూసుకో. తాము చేసే పనులు దుర్మార్గమైనవని తెలుసుకోకుండా బుద్ధిహీనుల్లాగా బలులు అర్పించడం కంటే దానికి దగ్గరగా వెళ్లి మాటలు వినడం మంచిది. </div><div class='q2'> <span class="verse" id="V2">2&#160;</span>దేవుని సన్నిధిలో అనాలోచితంగా మాట్లాడడానికి త్వరపడక నీ నోటిని కాచుకో. </div><div class='q2'>దేవుడు ఆకాశంలో ఉన్నాడు, నీవు భూమి మీద ఉన్నావు, </div><div class='q2'>కాబట్టి నీ మాటలు తక్కువగా ఉండాలి. </div><div class='q2'> <span class="verse" id="V3">3&#160;</span>విస్తారమైన పనులు, చింతల వలన చెడ్డ కలలు వస్తాయి. </div><div class='q2'>ఎక్కువ మాటలు పలికేవాడు ఎక్కువ మూర్ఖంగా పలుకుతాడు. </div><div class='p'> <span class="verse" id="V4">4&#160;</span>నీవు దేవునికి మొక్కుబడి చేసుకుంటే దాన్ని త్వరగా చెల్లించు. మూర్ఖుల విషయంలో ఆయన సంతోషించడు.  <span class="verse" id="V5">5&#160;</span>నీవు మొక్కుకున్న దాన్ని చెల్లించు. మొక్కుకుని చెల్లించకపోవడం కంటే అసలు మొక్కుకోకపోవడం మంచిది. </div><div class='p'> <span class="verse" id="V6">6&#160;</span>నీ శరీరం పాపంలో పడేలా చేసేటంతగా నీ నోటిని మాట్లాడనీయకు. “ఆ మొక్కుబడి పొరపాటుగా చేశాను” అని యాజకునితో చెప్పవద్దు. నీ మాటలతో దేవునికి కోపం తెప్పించి ఎందుకు నష్టపోతావు?  <span class="verse" id="V7">7&#160;</span>ఎక్కువ కలలతో, మాటలతో ప్రయోజనం లేదు. నీ వరకూ నువ్వు దేవునిలో భయభక్తులు కలిగి ఉండు. </div><div class='s'>సంపదులు వ్యర్థం </div><div class='p'> <span class="verse" id="V8">8&#160;</span>ఒక రాజ్యంలో బీదవారిని బాధించడం, ధర్మాన్ని, న్యాయాన్ని బలవంతంగా అణచివేయడం నీకు కనిపిస్తే ఆశ్చర్యపోవద్దు. అధికారంలో ఉన్నవారికంటే ఎక్కువ అధికారం గలవారున్నారు. వారందరి పైన ఇంకా ఎక్కువ అధికారం గలవాడు ఉన్నాడు.  <span class="verse" id="V9">9&#160;</span>ఏ దేశంలో రాజు భూమి గురించి శ్రద్ధ వహిస్తాడో ఆ దేశానికి అన్ని విషయాల్లో మంచి జరుగుతుంది. </div><div class='q2'> <span class="verse" id="V10">10&#160;</span>డబ్బు కోరుకునే వాడికి ఆ డబ్బుతో తృప్తి కలగదు. </div><div class='q2'>ఐశ్వర్యం కోరుకునేవాడు ఇంకా ఎక్కువ ఆస్తిని కోరుకుంటాడు. </div><div class='q2'>ఇది కూడా నిష్ప్రయోజనమే. </div><div class='q2'> <span class="verse" id="V11">11&#160;</span>ఆస్తి ఎక్కువైతే దాన్ని దోచుకునే వారు కూడా ఎక్కువవుతారు. </div><div class='q2'>కేవలం కళ్ళతో చూడడం తప్ప ఆస్తిపరుడికి తన ఆస్తి వలన ప్రయోజనం ఏముంది? </div><div class='q2'> <span class="verse" id="V12">12&#160;</span>కష్టజీవులు కొంచెమే తినినా హాయిగా నిద్ర పోతారు. </div><div class='q2'>అయితే ఐశ్వర్యవంతులు తమ ధనసమృధ్థి వలన నిద్రపోలేరు. </div><div class='p'> <span class="verse" id="V13">13&#160;</span>సూర్యుని కింద మనస్సుకు బాధ కలిగించేది ఒకటి చూశాను. </div><div class='q2'>అదేమంటే ఆస్తిపరుడు తన ఆస్తిని దాచుకోవడం అతనికే నష్టం తెచ్చిపెడుతుంది. </div><div class='q2'> <span class="verse" id="V14">14&#160;</span>అతడు దురదృష్టవశాత్తూ తన ఆస్తిని పోగొట్టుకుంటే అతని కొడుకు చేతిలో ఏమీ లేనివాడు అవుతాడు. </div><div class='q2'> <span class="verse" id="V15">15&#160;</span>వాడు ఏ విధంగా తల్లి గర్భం నుండి వచ్చాడో ఆ విధంగానే, దిగంబరిగా వెళ్ళిపోతాడు. </div><div class='q2'>తాను పని చేసి సంపాదించినా దేనినీ చేతపట్టుకుని పోలేడు. </div><div class='q2'> <span class="verse" id="V16">16&#160;</span>ఎలా వచ్చాడో అలాగే వెళ్ళిపోతాడు. గాలిని పట్టుకోడానికి ప్రయత్నించడం వలన లాభమేమిటి? </div><div class='q2'> <span class="verse" id="V17">17&#160;</span>ఇది కూడా మనస్సుకు బాధ కలిగించేదే. తన జీవితమంతా అతడు చీకటిలో భోజనం చేస్తాడు. </div><div class='q2'>అతడు రోగంతో, ఆగ్రహంతో నిస్పృహలో గడుపుతాడు. </div><div class='p'> <span class="verse" id="V18">18&#160;</span>నేను చూసిన దానిలో కోరదగినది, మంచిది ఏంటంటే, ఒకడు దేవుడు తనకు నియమించిన జీవితమంతా తన కష్టార్జితంతో అన్నపానాలు తీసుకుంటూ, క్షేమంగా బతకడమే. అదే దేవుడు వాడికి నియమించింది. </div><div class='p'> <span class="verse" id="V19">19&#160;</span>అంతే గాక దేవుడు ఒకడికి ధనధాన్య సమృద్ధి ఇచ్చి దానిలో తన వంతు అనుభవించడానికి, అన్నపానాలు పుచ్చుకోడానికి, తన కష్టార్జితంలో సంతోషించడానికి వీలు కలిగిస్తే అది దేవుని దీవెన అని భావించాలి.  <span class="verse" id="V20">20&#160;</span>అతడు చేసే పనిలో దేవుడు అతనికి సంతోషం కలిగిస్తాడు కాబట్టి అతడు తన జీవితంలోని రోజులను పదే పదే జ్ఞాపకం చేసుకోడు. </div><ul class='tnav'>
<li><a href='index.htm'>ప్రసంగి</a></li>
<li><a href='ECC04.htm'>&lt;</a></li>
<li><a href='ECC.htm'>5</a></li>
<li><a href='ECC06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
