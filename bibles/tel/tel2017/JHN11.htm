<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోహాను రాసిన సువార్త 11</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN10.htm'>&lt;</a></li>
<li><a href='JHN.htm'>11</a></li>
<li><a href='JHN12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>లాజరు చనిపోయి బ్రతకడం </div><div class='p'> <span class="verse" id="V1">1&#160;</span>బేతనియ గ్రామానికి చెందిన లాజరుకు జబ్బు చేసింది. మరియ, మార్త అతని సోదరీలు.  <span class="verse" id="V2">2&#160;</span>ఈ మరియే ప్రభువు పాదాలకు అత్తరు పూసి తన తల వెంట్రుకలతో తుడిచిన మరియ.  <span class="verse" id="V3">3&#160;</span>అప్పుడు ఆ అక్క చెల్లెళ్ళు, “ప్రభూ, నువ్వు ప్రేమించే వాడికి జబ్బు చేసింది” అని యేసుకు కబురు పంపించారు. </div><div class='p'> <span class="verse" id="V4">4&#160;</span>యేసు అది విని, <span class='wj'>“ఈ జబ్బు చావు కోసం రాలేదు. దీని ద్వారా దేవుని కుమారుడికి మహిమ కలిగేలా దేవుని మహిమ కోసమే వచ్చింది”</span> అన్నాడు.  <span class="verse" id="V5">5&#160;</span>మార్తను, ఆమె సోదరిని లాజరును యేసు ప్రేమించాడు.  <span class="verse" id="V6">6&#160;</span>లాజరు జబ్బు పడ్డాడని యేసు విని కూడా తాను ఉన్న చోటనే ఇంకా రెండు రోజులు ఉండిపోయాడు. </div><div class='p'> <span class="verse" id="V7">7&#160;</span>దాని తరువాత ఆయన తన శిష్యులతో, <span class='wj'>“మనం మళ్ళీ యూదయకు వెళ్దాం పదండి”</span> అన్నాడు.  <span class="verse" id="V8">8&#160;</span>ఆయన శిష్యులు ఆయనతో, “రబ్బీ, ఇంతకు ముందే యూదులు నిన్ను రాళ్ళతో కొట్టే ప్రయత్నం చేశారు కదా, అక్కడికి మళ్ళీ వెళ్తావా?” అని అన్నారు. </div><div class='p'> <span class="verse" id="V9">9&#160;</span>అందుకు యేసు జవాబిస్తూ, <span class='wj'>“పగలు పన్నెండు గంటల వెలుగు ఉండదా? ఒకడు పగటి వేళ నడిస్తే తడబడడు. ఎందుకంటే అతడు వెలుగులో అన్నీ చూస్తాడు.</span>  <span class="verse" id="V10">10&#160;</span> <span class='wj'>అయితే ఒకడు రాత్రివేళ నడిస్తే అతనిలో వెలుగు లేదు కాబట్టి తడబడతాడు”</span> అని చెప్పాడు. </div><div class='p'> <span class="verse" id="V11">11&#160;</span>యేసు ఈ సంగతులు చెప్పిన తరువాత వారితో ఇలా అన్నాడు, <span class='wj'>“మన స్నేహితుడు లాజరు నిద్రపోయాడు. అతన్ని నిద్ర లేపడానికి వెళ్తున్నాను.”</span>  <span class="verse" id="V12">12&#160;</span>అందుకు శిష్యులు ఆయనతో, “ప్రభూ, అతడు నిద్రపోతూ ఉంటే బాగుపడతాడు” అన్నారు.  <span class="verse" id="V13">13&#160;</span>యేసు అతని చావు గురించి మాట్లాడాడు గాని వారు నిద్రలో విశ్రాంతి తీసుకోవడం గురించి ఆయన మాట్లాడుతున్నాడు అని అనుకున్నారు. </div><div class='p'> <span class="verse" id="V14">14&#160;</span>అప్పుడు యేసు వారితో స్పష్టంగా, <span class='wj'>“లాజరు చనిపోయాడు.</span>  <span class="verse" id="V15">15&#160;</span> <span class='wj'>నేను అక్కడ లేకపోవడాన్ని బట్టి సంతోషిస్తున్నాను. ఇది మీ కోసమే. మీకు నమ్మకం కలగడానికే. అతని దగ్గరకి వెళ్దాం పదండి” అన్నాడు.</span>  <span class="verse" id="V16">16&#160;</span> <span class='wj'>దిదుమ అనే మారుపేరున్న తోమా, “యేసుతో చనిపోవడానికి మనం కూడా వెళ్దాం పదండి”</span> అని తన తోటి శిష్యులతో అన్నాడు. </div><div class='p'> <span class="verse" id="V17">17&#160;</span>యేసు అక్కడికి చేరుకుని, అప్పటికే నాలుగు రోజులుగా లాజరు సమాధిలో ఉన్నాడని తెలుసుకున్నాడు.  <span class="verse" id="V18">18&#160;</span>బేతనియ యెరూషలేముకు దగ్గరే. సుమారు మూడు కిలోమీటర్ల దూరం ఉంటుంది.  <span class="verse" id="V19">19&#160;</span>చాలామంది యూదులు మార్త, మరియలను వారి సోదరుని విషయం ఓదార్చడానికి వచ్చి, అక్కడ ఉన్నారు.  <span class="verse" id="V20">20&#160;</span>అప్పుడు మార్త, యేసు వస్తున్నాడని విని ఆయనను ఎదుర్కోడానికి వెళ్ళింది గాని మరియ ఇంట్లోనే ఉండిపోయింది. </div><div class='p'> <span class="verse" id="V21">21&#160;</span>అప్పుడు మార్త యేసుతో, “ప్రభూ, నువ్వు ఇక్కడ ఉండి ఉంటే, నా సోదరుడు చనిపోయేవాడు కాదు,  <span class="verse" id="V22">22&#160;</span>ఇప్పుడైనా నువ్వు దేవుణ్ణి ఏమడిగినా దేవుడు నీకు ఇస్తాడని నాకు తెలుసు” అంది.  <span class="verse" id="V23">23&#160;</span>యేసు ఆమెతో, <span class='wj'>“నీ సోదరుడు మళ్ళీ బతికి లేస్తాడు”</span> అన్నాడు.  <span class="verse" id="V24">24&#160;</span>మార్త ఆయనతో, “చివరి రోజున పునరుత్థానంలో బతికి లేస్తాడని నాకు తెలుసు” అంది. </div><div class='p'> <span class="verse" id="V25">25&#160;</span>అందుకు యేసు, <span class='wj'>“పునరుత్థానం, జీవం నేనే. నన్ను నమ్మినవాడు చనిపోయినా మళ్ళీ బతుకుతాడు,</span>  <span class="verse" id="V26">26&#160;</span> <span class='wj'>బతికి ఉండి నన్ను నమ్మిన వారు ఎప్పుడూ చనిపోరు. ఇది నువ్వు నమ్ముతున్నావా?”</span> అన్నాడు.  <span class="verse" id="V27">27&#160;</span>ఆమె, “అవును ప్రభూ, నువ్వు లోకానికి రావలసిన దేవుని కుమారుడవైన క్రీస్తువి అని నమ్ముతున్నాను” అని ఆయనతో చెప్పింది. </div><div class='p'> <span class="verse" id="V28">28&#160;</span>ఈ మాట చెప్పిన తరువాత ఆమె వెళ్ళి ఎవరికీ తెలియకుండా తన సోదరి మరియను పిలిచి, “బోధకుడు ఇక్కడ ఉన్నాడు, నిన్ను పిలుస్తున్నాడు” అంది.  <span class="verse" id="V29">29&#160;</span>మరియ అది విన్నప్పుడు, త్వరగా లేచి యేసు దగ్గరికి వెళ్ళింది. </div><div class='p'> <span class="verse" id="V30">30&#160;</span>యేసు ఇంకా గ్రామంలోకి రాలేదు. మార్తను కలుసుకున్న చోటే ఉన్నాడు.  <span class="verse" id="V31">31&#160;</span>మరియతో ఇంట్లో ఉండి ఆమెను ఓదారుస్తున్న యూదులు ఆమె త్వరగా లేచి బయటకు వెళ్ళడం చూసి ఆమె వెంట వెళ్ళారు. ఆమె ఏడవడానికి సమాధి దగ్గరికి వెళ్తూ ఉందని వారు అనుకున్నారు.  <span class="verse" id="V32">32&#160;</span>అప్పుడు మరియ యేసు ఉన్న చోటికి వచ్చి, ఆయనను చూసి ఆయన కాళ్ళ మీద పడి, “ప్రభూ, నువ్వు ఇక్కడ ఉండి ఉంటే, నా సోదరుడు చనిపోయేవాడు కాదు” అంది. </div><div class='p'> <span class="verse" id="V33">33&#160;</span>ఆమె ఏడవడం, ఆమెతో వచ్చిన యూదులు కూడా ఏడవడం యేసు చూసినప్పుడు, ఆయన కలవరంతో ఆత్మలో మూలుగుతూ, <span class='wj'>“అతణ్ణి ఎక్కడ పెట్టారు?”</span> అన్నాడు.  <span class="verse" id="V34">34&#160;</span>వారు, “ప్రభూ, వచ్చి చూడు” అన్నారు.  <span class="verse" id="V35">35&#160;</span>యేసు ఏడ్చాడు.  <span class="verse" id="V36">36&#160;</span>అప్పుడు యూదులు, “ఆయన లాజరును ఎంతగా ప్రేమించాడో చూడండి” అని చెప్పుకున్నారు.  <span class="verse" id="V37">37&#160;</span>వారిలో కొంతమంది, “ఆయన గుడ్డివారి కళ్ళు తెరిచాడు కదా, ఇతను చనిపోకుండా చెయ్యలేడా?” అన్నారు. </div><div class='s'>లాజరు సమాధి దగ్గర యేసు </div><div class='p'> <span class="verse" id="V38">38&#160;</span>యేసు తనలో తాను మూలుగుతూ ఆ సమాధి గుహ దగ్గరికి వెళ్ళాడు. ఒక రాయి దానికి అడ్డంగా నిలబెట్టి ఉంది.  <span class="verse" id="V39">39&#160;</span>యేసు, <span class='wj'>“ఆ రాయి తీసి వెయ్యండి”</span> అన్నాడు. చనిపోయిన లాజరు సోదరి మార్త యేసుతో, “ప్రభూ, ఇప్పటికి నాలుగు రోజులయ్యింది. శరీరం కుళ్ళిపోతూ ఉంటుంది” అంది.  <span class="verse" id="V40">40&#160;</span>యేసు ఆమెతో, <span class='wj'>“నువ్వు నమ్మితే, దేవుని మహిమను చూస్తావని నేను నీతో చెప్పలేదా?”</span> అన్నాడు. </div><div class='p'> <span class="verse" id="V41">41&#160;</span>కాబట్టి వారు ఆ రాయి తీసి వేశారు. యేసు పైకి చూస్తూ, <span class='wj'>“తండ్రీ, నా ప్రార్థన విన్నందుకు నీకు కృతజ్ఞతలు.</span>  <span class="verse" id="V42">42&#160;</span> <span class='wj'>నువ్వు నా ప్రార్థన ఎప్పుడూ వింటావని నాకు తెలుసు. కాని, నా చుట్టూ నిలుచుని ఉన్న ఈ ప్రజలు నువ్వు నన్ను పంపించావని నమ్మాలని ఈ మాట పలికాను”</span> అన్నాడు. </div><div class='p'> <span class="verse" id="V43">43&#160;</span>ఆయన ఈ మాట చెప్పిన తరువాత పెద్ద స్వరంతో కేక వేసి, <span class='wj'>“లాజరూ, బయటికి రా!”</span> అన్నాడు.  <span class="verse" id="V44">44&#160;</span>అప్పుడు చనిపోయినవాడు కాళ్ళు చేతులు సమాధి బట్టలతో చుట్టి ఉండగా బయటికి వచ్చాడు. అతని ముఖానికి ఒక బట్ట చుట్టి ఉంది. అప్పుడు యేసు వారితో, <span class='wj'>“అతని కట్లు విప్పి, అతణ్ణి వెళ్ళనివ్వండి”</span> అన్నాడు. </div><div class='s'>బేతని మరియ స్నేహితులు యేసుపై విశ్వాసముంచడం </div><div class='r'><a href='LUK10.htm#V1'>లూకా 10:38-42</a>; <a href='JHN12.htm#V1'>యోహా 12:1-7</a> </div><div class='p'> <span class="verse" id="V45">45&#160;</span>అప్పుడు మరియ దగ్గరికి వచ్చిన యూదుల్లో చాలామంది యేసు చేసింది చూసి ఆయనను నమ్మారు.  <span class="verse" id="V46">46&#160;</span>కాని, వారిలో కొంతమంది వెళ్ళి యేసు చేసిన పనులు పరిసయ్యులకు చెప్పారు. </div><div class='s'>యేసును సంహరించాలని పరిసయ్యుల కుట్ర </div><div class='p'> <span class="verse" id="V47">47&#160;</span>అప్పుడు ముఖ్య యాజకులు, పరిసయ్యులు, మహా సభను సమావేశపరిచి, “మనం ఏం చేద్దాం? ఈ మనిషి అనేక సూచక క్రియలు చేస్తున్నాడే,  <span class="verse" id="V48">48&#160;</span>మనం ఇతన్ని ఇలాగే వదిలేస్తే, అందరూ ఇతన్నే నమ్ముతారు. రోమీయులు వచ్చి మన భూమినీ, మన రాజ్యాన్నీ, రెంటినీ తీసుకుపోతారు” అన్నారు. </div><div class='p'> <span class="verse" id="V49">49&#160;</span>అయితే, వారిలో ఒకడు, ఆ సంవత్సరం ప్రధాన యాజకుడిగా ఉన్న కయప వారితో, “మీకేమీ తెలియదు.  <span class="verse" id="V50">50&#160;</span>మన జాతి అంతా నాశనం కాకుండా ఉండాలంటే ఒక్క మనిషి ప్రజలందరి కోసం చనిపోవడం మీకు లాభం అన్నది మీరు అర్థం చేసుకోవడం లేదు” అన్నాడు.  <span class="verse" id="V51">51&#160;</span>అతడు తనంతట తానే ఈ విధంగా చెప్పలేదు గానీ ఆ సంవత్సరం ప్రధాన యాజకుడిగా ఉన్నాడు కాబట్టి, జాతి అంతటి కోసం యేసు చనిపోవాలని అతడు ప్రవచించాడు.  <span class="verse" id="V52">52&#160;</span>ఆ జాతి కోసం మాత్రమే కాకుండా, వివిధ ప్రాంతాల్లోకి చెదరిపోయిన దేవుని పిల్లలను ఒకటిగా సమకూర్చేలా యేసు చనిపోవాలని అతడు ప్రవచించాడు.  <span class="verse" id="V53">53&#160;</span>కాబట్టి, ఆ రోజు నుండి యేసును ఎలా చంపాలా అని వారు ఆలోచన చేస్తూ వచ్చారు. </div><div class='p'> <span class="verse" id="V54">54&#160;</span>అందుచేత యేసు అప్పటినుంచి యూదుల్లో బహిరంగంగా తిరగకుండా, అక్కడనుంచి వెళ్ళి అరణ్య ప్రాంతానికి దగ్గరగా ఉన్న ఎఫ్రాయిము అనే గ్రామంలో తన శిష్యులతో కలిసి ఉన్నాడు.  <span class="verse" id="V55">55&#160;</span>యూదుల పస్కా పండగ దగ్గర పడింది. చాలా మంది ప్రజలు తమను తాము శుద్ధి చేసుకోడానికి పండగకు ముందే గ్రామాలనుంచి యెరూషలేముకు వచ్చారు.  <span class="verse" id="V56">56&#160;</span>వారు యేసు కోసం చూస్తున్నారు. దేవాలయంలో నిలబడి, ఒకరితో ఒకరు ఇలా మాట్లాడుకుంటున్నారు, “మీరేమంటారు? ఆయన పండగకు రాడా?” </div><div class='p'> <span class="verse" id="V57">57&#160;</span>యేసు ఎక్కడ ఉన్నది ఎవరికైనా తెలిస్తే, తాము ఆయనను పట్టుకోవడం కోసం, వారికి తెలియజేయాలని ముఖ్య యాజకులు, పరిసయ్యులు, ఒక ఆజ్ఞ జారీ చేశారు. </div><ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN10.htm'>&lt;</a></li>
<li><a href='JHN.htm'>11</a></li>
<li><a href='JHN12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
