<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 ద్వితీయోపదేశ కాండము 32</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ద్వితీయోపదేశ కాండము</a></li>
<li><a href='DEU31.htm'>&lt;</a></li>
<li><a href='DEU.htm'>32</a></li>
<li><a href='DEU33.htm'>&gt;</a></li>
</ul>
<div class="main">
 
<div class='chapterlabel' id="V0"> 32</div><div class='p'> <span class="verse" id="V1">1&#160;</span>ఆకాశమా! నేను చెప్పేది విను! నన్ను మాట్లాడనియ్యి. </div><div class='q'>భూగోళమా, నా నోటి మాటలు ఆలకించు. </div><div class='q'> <span class="verse" id="V2">2&#160;</span>నా ఉపదేశం వానలా కురుస్తుంది. </div><div class='q'>నా మాటలు మంచు బిందువుల్లా, </div><div class='q'>లేతగడ్డిపై పడే చినుకుల్లా, </div><div class='q'>పచ్చికపై కురిసే చిరుజల్లులా, </div><div class='q'>మొక్కలపై కురిసే జల్లులా ఉంటాయి. </div><div class='q'> <span class="verse" id="V3">3&#160;</span>నేను యెహోవా పేరును ప్రకటిస్తాను. </div><div class='q'>మన దేవునికి ఘనత ఆపాదించండి. </div><div class='q'> <span class="verse" id="V4">4&#160;</span>ఆయన మనకు ఆశ్రయ దుర్గం. </div><div class='q'>ఆయన పని పరిపూర్ణం. </div><div class='q'>ఆయన మార్గాలన్నీ న్యాయమైనవి. </div><div class='q'>ఆయన నమ్మదగిన దేవుడు. </div><div class='q'>ఆయన పక్షపాతం చూపని దేవుడు. </div><div class='q'>ఆయన న్యాయవంతుడు, యథార్థవంతుడు. </div><div class='q'> <span class="verse" id="V5">5&#160;</span>వారు తమను తాము చెడగొట్టుకున్నారు. </div><div class='q'>వారు ఆయన సంతానం కారు. </div><div class='q'>వారు దోషులు, మూర్ఖులైన వక్రతరం. </div><div class='q'> <span class="verse" id="V6">6&#160;</span>బుద్ధి, ఇంగితం లేని మనుషులారా, </div><div class='q'>యెహోవాకు ఇదా మీరిచ్చే కానుక? </div><div class='q'>ఆయన మీ తండ్రి కాడా? </div><div class='q'>ఆయనే గదా మిమ్మల్ని పుట్టించి స్థిరపరచింది? </div><div class='q'> <span class="verse" id="V7">7&#160;</span>గతించిన కాలాన్ని గుర్తుకు తెచ్చుకోండి. </div><div class='q'>తరతరాల సంవత్సరాల సంగతులను తలపోయండి. </div><div class='q'>మీ తండ్రిని అడుగు, అతడు నీకు చూపిస్తాడు. </div><div class='q'>పెద్దలను అడుగు, వాళ్ళు నీకు చెబుతారు. </div><div class='q'> <span class="verse" id="V8">8&#160;</span>మహోన్నతుడు ప్రజలకు వారి వారి వారసత్వాలను పంచి ఇచ్చినప్పుడు, </div><div class='q'>మానవ జాతులను వేరు పరచినపుడు, </div><div class='q'>ఇశ్రాయేలు ప్రజల లెక్క ప్రకారం ప్రజలకు హద్దులు నియమించాడు. </div><div class='q'> <span class="verse" id="V9">9&#160;</span>యెహోవా వంతు ఆయన ప్రజలే. </div><div class='q'>ఆయన వారసత్వం యాకోబు సంతానమే. </div><div class='q'> <span class="verse" id="V10">10&#160;</span>ఆయన ఆ ప్రజను ఎడారి ప్రదేశంలో కనుగొన్నాడు. </div><div class='q'>బీడు భూమిలో, భీకరమైన శబ్దాలు ఉన్న నిర్జన ప్రదేశంలో అతణ్ణి రక్షించి ఆదుకున్నాడు. </div><div class='q'>తన కనుపాపలా అతణ్ణి కాపాడాడు. </div><div class='q'> <span class="verse" id="V11">11&#160;</span>గద్ద తన గూడు రేపి తన పిల్లలపై ఎగురుతూ </div><div class='q'>రెక్కలు చాపుకుని ఆ పిల్లలను రెక్కల మీద మోసినట్టు యెహోవా చేశాడు. </div><div class='q'> <span class="verse" id="V12">12&#160;</span>యెహోవా ఒక్కడే ఆ ప్రజలకు దారి చూపుతున్నాడు. </div><div class='q'>వేరే దేవుళ్ళెవరూ ఆయనకు సాటిరారు. </div><div class='q'> <span class="verse" id="V13">13&#160;</span>లోకంలో ఉన్నత స్థలాలపై ఆ ప్రజలను ఎక్కించాడు. </div><div class='q'>పొలాల పంటలు వారికి తినిపించాడు. </div><div class='q'>కొండబండల తేనెతో, చెకుముకి రాతిబండ నూనెతో వారిని తృప్తిపరిచాడు. </div><div class='q'> <span class="verse" id="V14">14&#160;</span>ఆవు మజ్జిగను, గొర్రెల, మేకల పాలనూ, </div><div class='q'>గొర్రెపిల్లల కొవ్వునూ, బాషాను పొట్టేళ్లను, </div><div class='q'>మేకపోతులనూ, శ్రేష్ఠమైన గోదుమ పిండినీ మీకిచ్చాడు. </div><div class='q'>మంచి ద్రాక్షరసంతో చేసిన మద్యం మీరు తాగారు. </div><div class='q'> <span class="verse" id="V15">15&#160;</span> <a href="#FN1" class="notemark">*<span class="popup"> నీతిపరుడు, అంటే ఇశ్రాయేల్</span></a>యెషూరూను కొవ్వి కాలు దువ్వాడు, </div><div class='q'>మీరు కొవ్వుతో బలిసి మొద్దులాగా అయ్యారు. </div><div class='q'>యెషూరూను తనను పుట్టించిన దేవుణ్ణి వదిలేశాడు. </div><div class='q'>తన రక్షణ శిలను నిరాకరించాడు. </div><div class='q'> <span class="verse" id="V16">16&#160;</span>వారు ఇతర దేవుళ్ళను అనుసరించి ఆయనకు రోషం పుట్టించారు. </div><div class='q'>అసహ్యమైన విగ్రహాలు పెట్టుకుని ఆయనకు కోపం తెప్పించారు. </div><div class='q'> <span class="verse" id="V17">17&#160;</span>వారు దేవత్వం లేని దయ్యాలకు బలులు అర్పించారు. </div><div class='q'>తమకు తెలియని దేవుళ్ళకూ, కొత్తగా పుట్టుకొచ్చిన దేవుళ్ళకూ, </div><div class='q'>మీ పితరులు భయపడని దేవుళ్ళకూ బలులర్పించారు. </div><div class='q'> <span class="verse" id="V18">18&#160;</span>నీకు తండ్రి లాంటి బండను వదిలేశావు, </div><div class='q'>నిన్ను కన్న దేవుణ్ణి మరిచావు. </div><div class='q'> <span class="verse" id="V19">19&#160;</span>యెహోవా దీన్ని చూసి వాళ్ళని వదిలేశాడు, </div><div class='q'>తన కొడుకులూ కూతుర్లూ ఆయన్నలా రేపారు. </div><div class='q'> <span class="verse" id="V20">20&#160;</span>ఆయనిలా అన్నాడు. “వారికి నా ముఖాన్ని దాచు కుంటాను. </div><div class='q'>వాళ్ళ అంతం ఎలా ఉంటుందో చూస్తాను. </div><div class='q'>వాళ్ళు మొండి తరం, </div><div class='q'>విశ్వసనీయత లేని పిల్లలు. </div><div class='q'> <span class="verse" id="V21">21&#160;</span>దేవుడు కాని దానితో వాళ్ళు నాకు రోషం తెప్పించారు. </div><div class='q'>తమ పనికిమాలిన విగ్రహాలతో నాకు కోపం తెప్పించారు. </div><div class='q'>ప్రజలు కాని వారిని చూసి వారు అసూయ పడేలా చేస్తాను. </div><div class='q'>తెలివిలేని రాజ్యాన్ని చూసి వారికి కోపం వచ్చేలా చేస్తాను. </div><div class='q'> <span class="verse" id="V22">22&#160;</span>నా కోపాగ్ని రగులుకుంది. </div><div class='q'>పాతాళ అగాధం వరకూ అది మండుతుంది. </div><div class='q'>భూమినీ దాని పంటనూ అది కాల్చేస్తుంది. </div><div class='q'>పర్వతాల పునాదులను రగులబెడుతుంది. </div><div class='q'> <span class="verse" id="V23">23&#160;</span>వారిపై విపత్తుల సమూహం తెప్పిస్తాను. </div><div class='q'>వారి మీదికి నా బాణాలు వదులుతాను. </div><div class='q'> <span class="verse" id="V24">24&#160;</span>వారు కరువుతో అల్లాడతారు. </div><div class='q'>ఒళ్ళు కాలే మంటతో, పెను నాశనంతో క్షీణిస్తారు. </div><div class='q'>దుమ్ములో పాకే వాటి విషాన్నీ </div><div class='q'>అడివి జంతువుల కోరలనూ వారిమీదికి రప్పిస్తాను. </div><div class='q'> <span class="verse" id="V25">25&#160;</span>బయట కత్తి చావు తెస్తుంది. </div><div class='q'>పడక గదుల్లో భయం పీడిస్తుంది. </div><div class='q'>యువకులూ, కన్యలూ, పసికందులూ, </div><div class='q'>నెరిసిన వెంట్రుకలున్నవారూ నాశనం అవుతారు. </div><div class='q'> <span class="verse" id="V26">26&#160;</span>వాళ్ళను చాలా దూరం విసిరేస్తాను. </div><div class='q'>వాళ్ళ జ్ఞాపకాలు మానవ జాతిలో లేకుండా తుడిచేస్తాను. </div><div class='q'> <span class="verse" id="V27">27&#160;</span>కానీ అలా ఎందుకు చెయ్యలేదంటే, </div><div class='q'>వాళ్ళ విరోధులు రెచ్చిపోతారేమో, </div><div class='q'>వాళ్ళ విరోధులు అపార్థం చేసుకుని, ‘పైచెయ్యి మనదే, </div><div class='q'>ఇది చేసింది యెహోవా కాదు’ అంటారేమో.” </div><div class='q'> <span class="verse" id="V28">28&#160;</span>ఇశ్రాయేలు తెలివిలేని ప్రజ. </div><div class='q'>వాళ్ళలో వివేకమే లేదు. </div><div class='q'> <span class="verse" id="V29">29&#160;</span>వారికి జ్ఞానముంటే, దీన్ని వాళ్ళు అర్థం చేసుకుంటే, </div><div class='q'>వాళ్లకు రాబోయే ఆపద గమనించుకుంటే, </div><div class='q'> <span class="verse" id="V30">30&#160;</span>వారి ఆశ్రయదుర్గం వారిని అమ్మి వేయకపోతే, </div><div class='q'>యెహోవా వారిపై మనకు విజయాన్నివ్వకపోతే, </div><div class='q'>ఒకడు వేయి మందిని ఎలా తరుముతాడు? </div><div class='q'>పదివేల మందిని ఇద్దరు ఎలా పారదోలతారు? </div><div class='q'> <span class="verse" id="V31">31&#160;</span>మన శత్రువుల బండ మన ఆశ్రయదుర్గం లాంటిది కాదు. </div><div class='q'>మన శత్రువులే దీనికి సాక్షులు. </div><div class='q'> <span class="verse" id="V32">32&#160;</span>వారి ద్రాక్షచెట్టు సొదొమ ద్రాక్ష చెట్టు నుంచి వచ్చింది. </div><div class='q'>అది గొమొర్రా పొలాల్లోనిది. </div><div class='q'>వారి ద్రాక్షపళ్ళు విషపు ద్రాక్షపళ్ళు. </div><div class='q'>వాటి గెలలు చేదు. </div><div class='q'> <span class="verse" id="V33">33&#160;</span>వారి ద్రాక్షారసం పాము విషం. </div><div class='q'>నాగుపాముల క్రూర విషం. </div><div class='q'> <span class="verse" id="V34">34&#160;</span>ఇది నా రహస్య ఆలోచన కాదా? </div><div class='q'>నా ఖజానాల్లో భద్రంగా లేదా? </div><div class='q'> <span class="verse" id="V35">35&#160;</span>వారి కాలు జారే కాలంలో పగ తీర్చే పని నాదే. </div><div class='q'>ప్రతిఫలమిచ్చేది నేనే. </div><div class='q'>వారి ఆపద్దినం దగ్గర పడింది. </div><div class='q'>వారి అంతం త్వరగా వస్తుంది. </div><div class='q'> <span class="verse" id="V36">36&#160;</span>బానిస గానీ, స్వతంత్రుడు గానీ, మరెవరూ మిగలకపోతే, </div><div class='q'>వారికి ఆధారం లేనప్పుడు చూసి, </div><div class='q'>తన సేవకులకు జాలి చూపిస్తాడు, </div><div class='q'>తన ప్రజలకు యెహోవా నిర్ణయం చేస్తాడు. </div><div class='q'> <span class="verse" id="V37">37&#160;</span>అప్పుడాయన వారి దేవుళ్ళు ఎక్కడ? </div><div class='q'>వాళ్ళు నమ్ముకున్న బండ ఏది? </div><div class='q'> <span class="verse" id="V38">38&#160;</span>వారికి ఆధారం లేనప్పుడు చూసి, </div><div class='q'>వారి నైవేద్యాల కొవ్వు తిని, </div><div class='q'>వారి పానీయార్పణ ద్రాక్షారసాన్ని తాగిన వారి దేవుళ్ళు ఎక్కడ? </div><div class='q'>వారు లేచి మీకు సాయపడనివ్వండి. </div><div class='q'>వారినే మిమ్మల్ని కాపాడనివ్వండి. </div><div class='q'> <span class="verse" id="V39">39&#160;</span>చూడండి. నేనే, నేను మాత్రమే దేవుణ్ణి. </div><div class='q'>నేను తప్ప మరో దేవుడు లేడు. </div><div class='q'>చంపేది నేనే, బతికించేది నేనే. </div><div class='q'>దెబ్బ కొట్టేది నేనే, బాగు చేసేది నేనే. </div><div class='q'>నా చేతిలో నుంచి విడిపించేవాడెవడూ లేడు. </div><div class='q'> <span class="verse" id="V40">40&#160;</span>ఆకాశం వైపు నా చెయ్యెత్తి </div><div class='q'>నేనెప్పటికీ జీవిస్తున్నట్టుగా పని చేస్తాను. </div><div class='q'> <span class="verse" id="V41">41&#160;</span>నేను తళతళలాడే నా కత్తి నూరి, </div><div class='q'>నా చెయ్యి న్యాయం తీర్చడం మొదలెడితే, </div><div class='q'>నా శత్రువులకు ప్రతీకారం చేస్తాను. </div><div class='q'>నన్ను ద్వేషించే వారికి ప్రతిఫలమిస్తాను. </div><div class='q'> <span class="verse" id="V42">42&#160;</span>నా బాణాలు రక్తంతో మత్తెక్కి పోయేలా చేస్తాను. </div><div class='p'>నా కత్తి, మాంసం భక్షిస్తుంది! </div><div class='q'>చచ్చిన వారి రక్తాన్నీ, బందీల రక్తాన్నీ, </div><div class='q'>శత్రువు అధికారులనూ అవి తింటాయి. </div><div class='q'> <span class="verse" id="V43">43&#160;</span>ఇతర రాజ్యాల ప్రజలారా, దేవుని ప్రజలతో ఆనందించండి. </div><div class='q'>వధకు గురి అయిన తన సేవకుల రక్తానికి ఆయన పగ తీరుస్తాడు. </div><div class='q'>తన విరోధులకు ప్రతీకారం చేస్తాడు. </div><div class='q'>తన దేశం కోసం, తన ప్రజల కోసం ప్రాయశ్చిత్తం చేస్తాడు. </div><div class='p'> <span class="verse" id="V44">44&#160;</span>మోషే, నూను కొడుకు యెహోషువ ఈ పాటలోని పదాలన్నీ ప్రజలకు పాడి వినిపించారు.  <span class="verse" id="V45">45&#160;</span>మోషే ఈ పాట ఇశ్రాయేలు ప్రజల కోసం పాడి ముగించాడు. </div><div class='p'> <span class="verse" id="V46">46&#160;</span>తరువాత అతడు వారితో ఇలా చెప్పాడు, దీనికి మీరే సాక్ష్యం. ఈ రోజు నేను పలికిన మాటలన్నీ మీ మనస్సుల్లో నింపుకుని, ఈ ధర్మశాస్త్ర ప్రమాణాలన్నీ అనుసరించి నడుచుకోవాలని మీ సంతానానికి ఆజ్ఞాపించాలి.  <span class="verse" id="V47">47&#160;</span>ఇవి మీకు నిష్ఫలమైన మాటలు కావు, ఇవి మీకు జీవదాయకమైనవి. మీరు యొర్దాను దాటి స్వాధీనం చేసుకోబోతున్న దేశంలో దీన్ని బట్టి మీరు దీర్ఘాయుష్మంతులవుతారు. </div><div class='p'> <span class="verse" id="V48">48&#160;</span>అదే రోజు యెహోవా మోషేతో ఇలా చెప్పాడు, యెరికో ఎదుట ఉన్న మోయాబు దేశంలోని అబారీం అనే ఈ పర్వతం,  <span class="verse" id="V49">49&#160;</span>అంటే నెబో కొండ ఎక్కు. నేను ఇశ్రాయేలీయులకు వారసత్వంగా ఇస్తున్న కనాను దేశాన్ని నువ్వు చూస్తావు.  <span class="verse" id="V50">50&#160;</span>నీ సోదరుడు అహరోను, హోరు కొండ మీద చనిపోయి తమ పితరుల దగ్గరికి చేరినట్టు, నువ్వు ఎక్కబోతున్న కొండ మీద చనిపోయి, నీ పితరుల దగ్గరికి వెళ్తావు.  <span class="verse" id="V51">51&#160;</span>ఎందుకంటే, మీరు సీను ఎడారిలో కాదేషు మెరీబా నీళ్ల దగ్గర ఇశ్రాయేలు ప్రజల మధ్య నన్ను ఘనపరచక ఇశ్రాయేలు ప్రజల మధ్య నా మీద తిరుగుబాటు చేశారు.  <span class="verse" id="V52">52&#160;</span>నువ్వు ఆ దేశాన్ని దూరం నుంచి చూస్తావు. నేను ఇశ్రాయేలు ప్రజలకు ఇస్తున్న ఆ దేశంలో నువ్వు అడుగుపెట్టవు. </div><ul class='tnav'>
<li><a href='index.htm'>ద్వితీయోపదేశ కాండము</a></li>
<li><a href='DEU31.htm'>&lt;</a></li>
<li><a href='DEU.htm'>32</a></li>
<li><a href='DEU33.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V15">32:15</a>
 <span class="ft">నీతిపరుడు, అంటే ఇశ్రాయేల్</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
