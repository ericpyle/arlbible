<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోహాను రాసిన మూడవ పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోహాను రాసిన మూడవ పత్రిక</a></li>
<li><a href='2JN01.htm'>&lt;</a></li>
<li><a href='3JN.htm'>1</a></li>
<li><a href='JUD01.htm'>&gt;</a></li>
</ul>
<div class="main">
<div class='mt'>యోహాను రాసిన మూడవ పత్రిక </div><div class='is'>గ్రంథకర్త </div><div class='ip'>యోహాను 3 పత్రికలూ ఒక వ్యక్తి రాసినవే. ఎక్కువ మంది పండితులు అపోస్తలుడు యోహన్ రాశాడని అభిప్రాయపడుతున్నారు. తనకు సంఘంలో ఉన్న స్థానాన్ని బట్టి, తన పెద్దవయసుని బట్టి, యోహాను తనను “పెద్ద” గా చెప్పుకుంటున్నాడు. ఈ పత్రిక ఆరంభం, ముగింపు, శైలి, 2 యోహానుకు సరిపోలుతున్నాయి గనక ఈ రెంటినీ ఒకడే రాశాడని భావించవచ్చు. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ 85 - 95 </div><div class='ip'>ఆసియా మైనర్ లోని ఎఫెసు పట్టణం లో యోహాను ఈ పత్రిక రాశాడు. </div><div class='is'>స్వీకర్త </div><div class='ip'>దీన్ని యోహాను గాయి అనే వ్యక్తికి రాశాడు. ఇతడు యోహానుకు పరిచయం ఉన్న సంఘాల్లో ఒక దానిలో ప్రాముఖ్యమైన మనిషి అయి ఉండవచ్చు. గాయి ఆతిథ్యంలో పేరు గాంచిన వాడు. </div><div class='is'>ప్రయోజనం </div><div class='ip'>స్థానిక సంఘంలో వ్యక్తులు తమను తాము గొప్ప చేసుకోవడం గురించి హెచ్చరించడం. అంతేగాక సత్య వాక్య ప్రబోధకుల అవసరాలను తన అవసరాలకంటే ప్రాముఖ్యంగా ఎంచడంలో అతణ్ణి మెచ్చుకోవడం (వ. 5-8). క్రీస్తు పరిచర్య కంటే తనను అధికునిగా చూసుకుంటున్న దియోత్రెఫేను గురించి యోహాను హెచ్చరిస్తున్నాడు (వ. 9). సంచార సువార్త ప్రబోధకునిగా ఈ పత్రికను తెచ్చిన వానిగా దేమేత్రిని కూడా యోహాను మెచ్చుకున్నాడు (వ. 12). తని త్వరలో వారి దగ్గరకు వస్తున్నానని చెబుతున్నాడు. </div><div class='is'>ముఖ్యాంశం </div><div class='ip'>విశ్వాసుల ఆతిథ్యం </div><div class='iot'>విభాగాలు </div><div class='io'>1. పరిచయం — 1:1-4 </div><div class='io'>2. సంచార సువార్తికులకు ఆతిథ్యం — 1:5-8 </div><div class='io'>3. దుర్మర్గాతను కాక మంచిని అనుకరించడం — 1:9-12 </div><div class='io'>4. ముగింపు — 1:13-15  
</div><div class='chapterlabel' id="V0"> 1</div><div class='s'>పలకరింపులు </div><div class='p'> <span class="verse" id="V1">1&#160;</span>ప్రియమైన గాయికి, పెద్దనైన నేను యథార్థమైన ప్రేమతో రాస్తున్నది.  <span class="verse" id="V2">2&#160;</span>ప్రియ సోదరా, నీవు ఆధ్యాత్మికంగా వర్ధిల్లుతూ ఉన్నట్టుగానే అన్ని విషయాల్లో వర్ధిల్లాలనీ, ఆరోగ్యవంతుడివిగా ఉండాలనీ నేను ప్రార్ధిస్తున్నాను. </div><div class='p'> <span class="verse" id="V3">3&#160;</span>నీవు ఎప్పుడూ నడుస్తున్నట్టే సత్యమార్గంలో నడచుకొంటున్నావని నీ గురించి కొందరు సోదరులు వచ్చి చెప్పగా విని చాలా సంతోషించాను.  <span class="verse" id="V4">4&#160;</span>నా పిల్లలు సత్యమార్గంలో నడుచుకుంటున్నారని తెలుసుకోవడం కన్నా నాకు గొప్ప సంతోషం మరేదీ లేదు. </div><div class='s'>సువార్త పరిచర్య చేసే వారి గురించి </div><div class='p'> <span class="verse" id="V5">5&#160;</span>ప్రియ సోదరా, నీవు సోదరుల కోసం అపరిచితుల కోసం చేస్తున్నది నమ్మకంగా చేస్తున్నావు.  <span class="verse" id="V6">6&#160;</span>వారు సంఘం ఎదుట నీ ప్రేమను గూర్చి సాక్ష్యం ఇచ్చారు. దేవునికి తగినట్టుగా వారి ముందున్న ప్రయాణానికి తోడ్పాటు ఇచ్చి పంపించు.  <span class="verse" id="V7">7&#160;</span>వారు దేవుని నామం కోసం వెళ్తున్నారు. యూదేతరుల నుండి వారు ఏమీ తీసుకోవడం లేదు.  <span class="verse" id="V8">8&#160;</span>కాబట్టి మనం సత్యం విషయంలో జత పనివారమయ్యేలా వారిని స్వీకరించాలి. </div><div class='s'>పెత్తనం చెలాయిస్తున్న దియోత్రెఫే </div><div class='p'> <span class="verse" id="V9">9&#160;</span>అక్కడి సంఘానికి నేను రాశాను గాని, వారిలో గొప్పవాడుగా ఉండాలని కోరుకొనే దియోత్రెఫే మమ్మల్ని అంగీకరించడం లేదు.  <span class="verse" id="V10">10&#160;</span>కాబట్టి, నేను అక్కడికి వచ్చినప్పుడు అతడు చేసిన పనులు, మా విషయంలో మాట్లాడిన చెడ్డ మాటలు గుర్తు చేసుకుంటాను. అంతే కాదు, తాను స్వయంగా సోదరులను ఆహ్వానించడు, ఆహ్వానించిన వారిని కూడా అడ్డగించి, సంఘంలో నుండి వెళ్ళగొడుతున్నాడు.  <span class="verse" id="V11">11&#160;</span>ప్రియ సోదరా, చెడునుగాక మంచినే అనుకరించు. మంచి జరిగించేవాడు దైవ సంబంధి. చెడు జరిగించేవాడు దేవుణ్ణి చూడలేదు. </div><div class='s'>మంచివాడు దేమేత్రి </div><div class='p'> <span class="verse" id="V12">12&#160;</span>దేమేత్రి గురించి అందరూ మంచి సాక్ష్యం చెప్పారు. సత్యం విషయంలో అతడు మంచి సాక్ష్యం పొందాడు. మేము కూడా మంచి సాక్ష్యం ఇస్తున్నాం. మా సాక్ష్యం సత్యం అని నీకు తెలుసు.  <span class="verse" id="V13">13&#160;</span>ఇంకా చాలా సంగతులు నీకు రాయాలనుకున్నాను గాని కలంతో, సిరాతో రాయడం నాకు ఇష్టం లేదు.  <span class="verse" id="V14">14&#160;</span>కానీ నేను నిన్ను త్వరలోనే చూడగలనని ఆశిస్తున్నాను. అప్పుడు మనం ముఖాముఖీ మాట్లాడుకుందాం. </div><div class='p'> <span class="verse" id="V15">15&#160;</span>నీకు శాంతి కలుగు గాక. స్నేహితులు నీకు అభివందనాలు చెబుతున్నారు. అక్కడి స్నేహితులకు పేరు పేరునా మా అభివందనాలు తెలియజెయ్యి.</div><ul class='tnav'>
<li><a href='index.htm'>యోహాను రాసిన మూడవ పత్రిక</a></li>
<li><a href='2JN01.htm'>&lt;</a></li>
<li><a href='3JN.htm'>1</a></li>
<li><a href='JUD01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
