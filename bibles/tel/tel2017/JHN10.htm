<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోహాను రాసిన సువార్త 10</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN09.htm'>&lt;</a></li>
<li><a href='JHN.htm'>10</a></li>
<li><a href='JHN11.htm'>&gt;</a></li>
</ul>
<div class="main">
 
<div class='chapterlabel' id="V0"> 10</div><div class='s'>మంచి కాపరి గురించిన ఉపదేశం </div><div class='r'>కీర్త 23; <a href='HEB13.htm#V1'>హెబ్రీ 13:20</a>; <a href='1PE05.htm#V1'>1పేతు 5:4</a> </div><div class='p'> <span class="verse" id="V1">1&#160;</span> <span class='wj'>మీతో కచ్చితంగా చెబుతున్నాను, గొర్రెల దొడ్డిలోకి ప్రవేశ ద్వారం గుండా కాకుండా వేరే విధంగా ఎక్కి లోపలికి వచ్చేవాడు దొంగే, వాడు దోపిడీగాడే.</span>  <span class="verse" id="V2">2&#160;</span> <span class='wj'>ప్రవేశ ద్వారం ద్వారా వచ్చేవాడు గొర్రెల కాపరి.</span>  <span class="verse" id="V3">3&#160;</span> <span class='wj'>అతని కోసం కాపలావాడు ద్వారం తెరుస్తాడు. గొర్రెలు అతని స్వరం వింటాయి. తన సొంత గొర్రెలను అతడు పేరు పెట్టి పిలిచి బయటకు నడిపిస్తాడు.</span>  <span class="verse" id="V4">4&#160;</span> <span class='wj'>తన సొంత గొర్రెలనన్నిటిని బయటకి ఎప్పుడు నడిపించినా, వాటికి ముందుగా అతడు నడుస్తాడు. అతని స్వరం గొర్రెలకు తెలుసు కాబట్టి అవి అతని వెంట నడుస్తాయి.</span>  <span class="verse" id="V5">5&#160;</span> <span class='wj'>వేరేవారి స్వరం వాటికి తెలియదు కాబట్టి అవి వారి వెంట వెళ్ళకుండా పారిపోతాయి.</span> </div><div class='p'> <span class="verse" id="V6">6&#160;</span>యేసు ఈ ఉపమానం ద్వారా వారితో మాట్లాడాడు గాని ఆయన వారితో చెప్పిన ఈ సంగతులు వారికి అర్థం కాలేదు.  <span class="verse" id="V7">7&#160;</span>అందుకు యేసు మళ్ళీ వారితో ఇలా అన్నాడు, <span class='wj'>“మీతో కచ్చితంగా చెబుతున్నాను, గొర్రెల ప్రవేశ ద్వారం నేనే.</span>  <span class="verse" id="V8">8&#160;</span> <span class='wj'>నా ముందు వచ్చిన వారంతా దొంగలు, దోపిడిగాళ్ళే. గొర్రెలు వారి మాట వినలేదు.</span> </div><div class='p'> <span class="verse" id="V9">9&#160;</span> <span class='wj'>నేనే ప్రవేశ ద్వారం, నా ద్వారా ఎవడైనా లోపల ప్రవేశిస్తే వాడికి రక్షణ దొరుకుతుంది. వాడు లోపలికి వస్తూ బయటకి వెళ్తూ పచ్చికను కనుగొంటాడు.</span>  <span class="verse" id="V10">10&#160;</span> <span class='wj'>దొంగ కేవలం దొంగతనం, హత్య, నాశనం చెయ్యడానికి మాత్రమే వస్తాడు. గొర్రెలకు జీవం కలగాలని, ఆ జీవం సమృద్ధిగా కలగాలని నేను వచ్చాను.</span> </div><div class='p'> <span class="verse" id="V11">11&#160;</span> <span class='wj'>నేను గొర్రెలకు మంచి కాపరిని. మంచి కాపరి గొర్రెల కోసం తన ప్రాణం ఇస్తాడు.</span>  <span class="verse" id="V12">12&#160;</span> <span class='wj'>జీతం కోసం పని చేసేవాడు కాపరిలాంటి వాడు కాదు. గొర్రెలు తనవి కావు కాబట్టి తోడేలు రావడం చూసి గొర్రెలను వదిలిపెట్టి పారిపోతాడు. తోడేలు ఆ గొర్రెలను పట్టుకుని చెదరగొడుతుంది.</span>  <span class="verse" id="V13">13&#160;</span> <span class='wj'>జీతగాడు జీతం మాత్రమే కోరుకుంటాడు కాబట్టి గొర్రెలను పట్టించుకోకుండా పారిపోతాడు.</span> </div><div class='p'> <span class="verse" id="V14">14&#160;</span> <span class='wj'>నేను గొర్రెలకు మంచి కాపరిని. నా గొర్రెలు నాకు తెలుసు. నా సొంత గొర్రెలకు నేను తెలుసు.</span>  <span class="verse" id="V15">15&#160;</span> <span class='wj'>నా తండ్రికి నేను తెలుసు. నాకు నా తండ్రి తెలుసు. నా గొర్రెల కోసం ప్రాణం పెడతాను.</span>  <span class="verse" id="V16">16&#160;</span> <span class='wj'>ఈ గొర్రెలశాలకు చెందని ఇతర గొర్రెలు నాకు ఉన్నాయి. వాటిని కూడా నేను తీసుకురావాలి. అవి నా స్వరం వింటాయి. అప్పుడు ఉండేది ఒక్క మంద, ఒక్క కాపరి.</span> </div><div class='p'> <span class="verse" id="V17">17&#160;</span> <span class='wj'>నా ప్రాణం మళ్ళీ పొందడానికి దాన్ని పెడుతున్నాను. అందుకే నా తండ్రి నన్ను ప్రేమిస్తున్నాడు.</span>  <span class="verse" id="V18">18&#160;</span> <span class='wj'>నా ప్రాణాన్ని నానుంచి ఎవ్వరూ తీసివేయలేరు. నేను స్వయంగా నా ప్రాణం పెడుతున్నాను. దాన్ని పెట్టడానికి, తిరిగి తీసుకోవడానికి నాకు అధికారం ఉంది. ఈ ఆజ్ఞ నా తండ్రి నుంచి నేను పొందాను.”</span> </div><div class='p'> <span class="verse" id="V19">19&#160;</span>ఈ మాటలవల్ల యూదుల్లో మళ్ళీ విభేదాలు వచ్చాయి.  <span class="verse" id="V20">20&#160;</span>వారిలో చాలా మంది, “ఇతనికి దయ్యం పట్టింది. ఇతను పిచ్చివాడు. ఇతని మాటలు మీరు ఎందుకు వింటున్నారు?” అన్నారు.  <span class="verse" id="V21">21&#160;</span>ఇంకొంతమంది, “ఇవి దయ్యం పట్టినవాడి మాటలు కాదు. దయ్యం గుడ్డివారి కళ్ళు తెరవగలదా?” అన్నారు. </div><div class='s'>యేసు తన దైవత్వాన్ని రూఢి పరచడం </div><div class='r'><a href='JHN14.htm#V1'>యోహా 14:9</a>; <a href='JHN20.htm#V1'>20:28</a>, <a href='JHN20.htm#V1'>29</a> </div><div class='p'> <span class="verse" id="V22">22&#160;</span>ఆ తరువాత యెరూషలేములో ప్రతిష్ట పండగ వచ్చింది. అది చలికాలం.  <span class="verse" id="V23">23&#160;</span>అప్పుడు యేసు దేవాలయ ప్రాంగణంలో ఉన్న సొలొమోను మంటపంలో నడుస్తూ ఉండగా  <span class="verse" id="V24">24&#160;</span>యూదులు ఆయన చుట్టూ చేరి ఆయనతో. “ఎంతకాలం మమ్మల్ని ఇలా సందేహంలో ఉంచుతావు? నువ్వు క్రీస్తువైతే మాతో స్పష్టంగా చెప్పు” అన్నారు. </div><div class='p'> <span class="verse" id="V25">25&#160;</span>అందుకు యేసు వారితో ఇలా అన్నాడు, <span class='wj'>“నేను మీకు చెప్పాను గాని మీరు నమ్మడం లేదు. నా తండ్రి పేరిట నేను చేస్తున్న క్రియలు నా గురించి సాక్ష్యం ఇస్తున్నాయి.</span>  <span class="verse" id="V26">26&#160;</span> <span class='wj'>అయినా, మీరు నా గొర్రెలు కానందువల్ల మీరు నమ్మడం లేదు.</span>  <span class="verse" id="V27">27&#160;</span> <span class='wj'>నా గొర్రెలు నా స్వరం వింటాయి, అవి నాకు తెలుసు, అవి నా వెంట వస్తాయి.</span>  <span class="verse" id="V28">28&#160;</span> <span class='wj'>నేను వాటికి శాశ్వత జీవం ఇస్తాను కాబట్టి అవి ఎప్పటికీ నశించిపోవు. వాటిని ఎవరూ నా చేతిలోనుంచి లాగేసుకోలేరు.</span>  <span class="verse" id="V29">29&#160;</span> <span class='wj'>వాటిని నాకిచ్చిన నా తండ్రి అందరికన్నా గొప్పవాడు కాబట్టి నా తండ్రి చేతిలోనుంచి ఎవరూ వాటిని లాగేసుకోలేరు.</span>  <span class="verse" id="V30">30&#160;</span> <span class='wj'>నేను, నా తండ్రి, ఒకటే!”</span> </div><div class='p'> <span class="verse" id="V31">31&#160;</span>అప్పుడు యూదులు ఆయనను కొట్టడానికి రాళ్ళు పట్టుకున్నారు.  <span class="verse" id="V32">32&#160;</span>యేసు వారితో, <span class='wj'>“తండ్రి నుంచి ఎన్నో మంచి పనులు మీకు చూపించాను. వాటిలో ఏ మంచి పనినిబట్టి నన్ను రాళ్ళతో కొట్టాలని అనుకుంటున్నారు?”</span> అన్నాడు.  <span class="verse" id="V33">33&#160;</span>అందుకు యూదులు, “నువ్వు మనిషివై ఉండి నిన్ను నీవు దేవుడుగా చేసుకుంటున్నావు. దేవదూషణ చేసినందుకే నిన్ను రాళ్లతో కొడుతున్నాం. మంచి పనులు చేసినందుకు కాదు” అని ఆయనతో అన్నారు.  <span class="verse" id="V34">34&#160;</span>యేసు వారికి జవాబిస్తూ ఇలా అన్నాడు, <span class='wj'>“ ‘మీరు దేవుళ్ళని నేనన్నాను’ అని మీ ధర్మశాస్త్రంలో రాసి లేదా?</span>  <span class="verse" id="V35">35&#160;</span> <span class='wj'>లేఖనం వ్యర్థం కాదు. దేవుని వాక్కు ఎవరికి వచ్చిందో, వారిని ఆయన దేవుళ్ళని పిలిస్తే,</span>  <span class="verse" id="V36">36&#160;</span> <span class='wj'>తండ్రి పవిత్రంగా ఈ లోకంలోకి పంపినవాడు ‘నేను దేవుని కుమారుణ్ణి’ అని అంటే ‘నువ్వు దేవదూషణ చేస్తున్నావు’ అని మీరు అంటారా?</span>  <span class="verse" id="V37">37&#160;</span> <span class='wj'>నేను నా తండ్రి పనులు చెయ్యకపోతే నన్ను నమ్మకండి.</span>  <span class="verse" id="V38">38&#160;</span> <span class='wj'>అయితే, నేను నా తండ్రి పనులు చేస్తూ ఉంటే, మీరు నన్ను నమ్మకపోయినా, తండ్రి నాలోను నేను తండ్రిలోను ఉన్నామని మీరు తెలుసుకుని అర్థం చేసుకునేందుకు ఆ పనులను నమ్మండి.”</span>  <span class="verse" id="V39">39&#160;</span>వారు మళ్ళీ ఆయనను పట్టుకోవాలనుకున్నారు గాని ఆయన వారి చేతిలో నుండి తప్పించుకున్నాడు. </div><div class='p'> <span class="verse" id="V40">40&#160;</span>యేసు మళ్ళీ యొర్దాను నది అవతలికి వెళ్ళి అక్కడే ఉన్నాడు. యోహాను మొదట బాప్తిసం ఇస్తూ ఉన్న స్థలం ఇదే.  <span class="verse" id="V41">41&#160;</span>చాలా మంది ఆయన దగ్గరికి వచ్చారు. వారు, “యోహాను ఏ సూచక క్రియలూ చేయలేదు గాని ఈయన గురించి యోహాను చెప్పిన సంగతులన్నీ నిజమే” అన్నారు.  <span class="verse" id="V42">42&#160;</span>అక్కడ చాలా మంది యేసుని నమ్మారు. </div><ul class='tnav'>
<li><a href='index.htm'>యోహాను రాసిన సువార్త</a></li>
<li><a href='JHN09.htm'>&lt;</a></li>
<li><a href='JHN.htm'>10</a></li>
<li><a href='JHN11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
