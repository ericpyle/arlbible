<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 లూకా రాసిన సువార్త 23</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK22.htm'>&lt;</a></li>
<li><a href='LUK.htm'>23</a></li>
<li><a href='LUK24.htm'>&gt;</a></li>
</ul>
<div class="main">
 
<div class='chapterlabel' id="V0"> 23</div><div class='s'>పిలాతు ఎదుట యేసు </div><div class='r'><a href='MAT27.htm#V1'>మత్తయి 27:2</a>, <a href='MAT27.htm#V1'>11-14</a>; <a href='MRK15.htm#V1'>మార్కు 15:1-5</a>; <a href='JHN18.htm#V1'>యోహా 18:28-38</a> </div><div class='p'> <span class="verse" id="V1">1&#160;</span>అప్పుడు వారంతా కలసి ఆయనను పిలాతు దగ్గరికి తీసుకువెళ్ళారు.  <span class="verse" id="V2">2&#160;</span>“ఇతడు మా ప్రజలను తిరుగుబాటుకు ప్రోత్సహిస్తున్నాడు. సీజరుకి పన్ను చెల్లించ వద్దనీ తాను క్రీస్తు అనే రాజుననీ ఇతడు చెబుతుంటే విన్నాము” అని ఆయన మీద నేరారోపణ చేశారు.  <span class="verse" id="V3">3&#160;</span>అప్పుడు పిలాతు, “నువ్వు యూదుల రాజువా?” అని ఆయనను అడిగాడు. దానికి ఆయన, <span class='wj'>“నువ్వే అంటున్నావు కదా”</span> అన్నాడు. </div><div class='p'> <span class="verse" id="V4">4&#160;</span>పిలాతు ప్రధాన యాజకులతోనూ, జనంతోనూ, “ఈ వ్యక్తిలో నాకు ఎలాంటి దోషమూ కనిపించడం లేదు,” అన్నాడు.  <span class="verse" id="V5">5&#160;</span>అయితే వారు, “ఇతడు గలిలయ నుండి ఇక్కడ వరకూ యూదయ దేశమంతా ప్రచారం చేస్తూ ప్రజలను రెచ్చగొడుతున్నాడు” అని మరింత తీవ్రంగా నొక్కి చెప్పారు. </div><div class='s'>హేరోదు ఎదుట యేసు </div><div class='p'> <span class="verse" id="V6">6&#160;</span>పిలాతు ఈ మాట విని, “ఇతడు గలిలయ ప్రాంతం వాడా?” అని అడిగాడు.  <span class="verse" id="V7">7&#160;</span>ఆయన హేరోదు అధికారం కింద ఉన్న ప్రదేశానికి చెందినవాడని తెలియగానే ఆయనను హేరోదు దగ్గరికి పంపించాడు. ఆ రోజుల్లో హేరోదు యెరూషలేములోనే ఉన్నాడు. </div><div class='p'> <span class="verse" id="V8">8&#160;</span>హేరోదు యేసును చూసి ఎంతో సంతోషించాడు. ఆయనను గురించి అతడు ఎన్నో విషయాలు విని ఉన్నాడు. ఎంతో కాలంగా ఆయనను చూడాలని ఆశిస్తున్నాడు. ఆయన ఏదైనా ఒక అద్భుతం చేస్తే చూడాలని కూడా ఆశిస్తున్నాడు.  <span class="verse" id="V9">9&#160;</span>హేరోదు ఆయనను ఎన్నో ప్రశ్నలు వేశాడు కానీ ఆయన అతనికి జవాబేమీ ఇవ్వలేదు. </div><div class='p'> <span class="verse" id="V10">10&#160;</span>ముఖ్య యాజకులూ ధర్మశాస్త్ర పండితులూ అక్కడే నిలబడి ఆయన మీద తీవ్రమైన ఆరోపణలు చేశారు.  <span class="verse" id="V11">11&#160;</span>హేరోదు తన సైనికులతో కలిసి, ఆయనను అవమానించి, అపహసించి, ఆయనకు ప్రశస్తమైన వస్త్రాన్ని తొడిగించి తిరిగి పిలాతు దగ్గరికి పంపించాడు.  <span class="verse" id="V12">12&#160;</span>అంతకు ముందు హేరోదూ, పిలాతూ శత్రువులుగా ఉండేవారు. కానీ ఆ రోజు వారిద్దరూ స్నేహితులయ్యారు. </div><div class='s'>మళ్ళీ పిలాతు ఎదుటికి, బరబ్బా విడుదల, యేసుకు మరణ శిక్ష </div><div class='r'><a href='MAT27.htm#V1'>మత్తయి 27:15-26</a>; <a href='MRK15.htm#V1'>మార్కు 15:6-15</a>; <a href='JHN18.htm#V1'>యోహా 18:39</a>, <a href='JHN18.htm#V1'>40</a> </div><div class='p'> <span class="verse" id="V13">13&#160;</span>అప్పుడు పిలాతు ముఖ్య యాజకులనూ అధికారులనూ ప్రజలనూ పిలిపించాడు.  <span class="verse" id="V14">14&#160;</span>“ప్రజలు తిరగబడేలా చేస్తున్నాడంటూ మీరు ఈ వ్యక్తిని నా దగ్గరికి తీసుకువచ్చారు కదా. మీ ముందే నేను ఇతణ్ణి ప్రశ్నించాను. కానీ మీరితని మీద మోపిన నేరాల్లో ఒక్కటి కూడా నాకు నిజమనిపించడం లేదు.  <span class="verse" id="V15">15&#160;</span>హేరోదుకు కూడా ఏ దోషమూ కనిపించలేదు. హేరోదు ఇతణ్ణి నా దగ్గరకే తిరిగి పంపాడు కదా. మరణ శిక్షకు తగిన నేరమేదీ ఇతడు చేయలేదు.  <span class="verse" id="V16">16&#160;</span>అందుచేత నేనితణ్ణి శిక్షించి విడుదల చేస్తాను” అన్నాడు. </div><div class='p'> <span class="verse" id="V17">17&#160;</span>పండగ సమయంలో పిలాతు ప్రజల కోసం ఒక ఖైదీని విడుదల చేయడం వాడుక.  <span class="verse" id="V18">18&#160;</span>అయితే వారంతా, “వీణ్ణి చంపి మాకు బరబ్బను విడుదల చెయ్యండి” అని ఒక్కపెట్టున కేకలు వేశారు.  <span class="verse" id="V19">19&#160;</span>బరబ్బ పట్టణంలో జరిగిన ఒక తిరుగుబాటు, హత్యానేరాలకై చెరసాలలో ఉన్నాడు. </div><div class='p'> <span class="verse" id="V20">20&#160;</span>పిలాతు యేసును విడుదల చేయాలని ఆశించి వారితో మళ్ళీ మాట్లాడాడు.  <span class="verse" id="V21">21&#160;</span>కాని వారంతా, “వీణ్ణి సిలువ వేయాలి, సిలువ వేయాలి” అని మరింతగా కేకలు వేశారు.  <span class="verse" id="V22">22&#160;</span>మూడవ సారి అతడు, “ఎందుకు? ఇతడేమి దుర్మార్గం చేశాడు? ఇతనిలో మరణ శిక్షకు తగిన నేరమేదీ నాకు కనపడలేదు. అందుచేత ఇతణ్ణి శిక్షించి వదిలేస్తాను” అన్నాడు. </div><div class='p'> <span class="verse" id="V23">23&#160;</span>కాని వారంతా పట్టుబట్టి పెద్దగా కేకలు వేసి, “వీణ్ణి సిలువ వేయండి” అని అరిచారు. చివరికి వారి కేకలే గెలిచాయి.  <span class="verse" id="V24">24&#160;</span>వారు కోరినట్టే జరగాలని పిలాతు తీర్పు తీర్చాడు.  <span class="verse" id="V25">25&#160;</span>వారు కోరినట్టే తిరుగుబాటు, హత్యానేరాలకై చెరసాలలో ఉన్నవాణ్ణి విడుదల చేసి, యేసును వారికిష్టం వచ్చినట్టు చేయడానికి వారికి అప్పగించాడు. </div><div class='p'> <span class="verse" id="V26">26&#160;</span>వారాయన్ని తీసుకు వెళ్ళిపోతూ ఉన్నప్పుడు పల్లెటూరి నుండి వస్తున్న కురేనీ ప్రాంతానికి చెందిన సీమోను అనే వ్యక్తిని పట్టుకుని, యేసు వెంటే సిలువ మోయడానికి దాన్ని అతని మీద పెట్టారు. </div><div class='s'>సిలువ </div><div class='r'><a href='MAT27.htm#V1'>మత్తయి 27:33-38</a>; <a href='MRK15.htm#V1'>మార్కు 15:22-28</a>; <a href='JHN19.htm#V1'>యోహా 19:17-19</a> </div><div class='p'> <span class="verse" id="V27">27&#160;</span>పెద్ద జనసమూహం, ఆయనను గురించి రొమ్ము కొట్టుకుంటూ దుఃఖిస్తున్న చాలమంది స్త్రీలూ ఆయనను వెంబడించారు. </div><div class='p'> <span class="verse" id="V28">28&#160;</span>యేసు వారివైపు తిరిగి, <span class='wj'>“యెరూషలేము స్త్రీలారా, నా కోసం ఏడవవద్దు. మీ కోసం, మీ పిల్లల కోసం ఏడవండి.</span> </div><div class='p'> <span class="verse" id="V29">29&#160;</span> <span class='wj'>వినండి, ‘గొడ్రాళ్ళు ధన్యులు, కనని గర్భాలూ పాలియ్యని స్తనాలూ ధన్యం’ అని చెప్పే రోజులు వస్తున్నాయి.</span> </div><div class='p'> <span class="verse" id="V30">30&#160;</span> <span class='wj'>అప్పుడు ‘మా మీద పడండి’ అని పర్వతాలతో, ‘మమ్మల్ని కప్పివేయండి’ అని కొండలతో ప్రజలు చెప్పడం మొదలుపెడతారు.</span> </div><div class='p'> <span class="verse" id="V31">31&#160;</span> <span class='wj'>చెట్టు పచ్చిగా ఉన్నప్పుడే వారు ఇలా చేస్తే ఇక ఎండిన దానికేం చేస్తారో”</span> అని చెప్పాడు. </div><div class='p'> <span class="verse" id="V32">32&#160;</span>ఇద్దరు నేరస్తులను ఆయనతో బాటు చంపడానికి తీసుకు వచ్చారు.  <span class="verse" id="V33">33&#160;</span>వారు కపాలం అనే చోటికి వచ్చినప్పుడు అక్కడ వారాయన్ని సిలువ వేశారు. ఆ నేరస్తుల్లో ఒకణ్ణి ఆయనకు కుడి వైపున, మరొకణ్ణి ఎడమవైపున ఆయనతోబాటు సిలువ వేశారు. </div><div class='p'> <span class="verse" id="V34">34&#160;</span>అప్పుడు యేసు, <span class='wj'>“తండ్రీ, వీళ్ళేం చేస్తున్నారో వీళ్ళకి తెలియదు. కాబట్టి వీళ్ళను క్షమించు”</span> అని చెప్పాడు. వారు ఆయన బట్టలు పంచుకోడానికి చీట్లు వేసుకున్నారు. </div><div class='p'> <span class="verse" id="V35">35&#160;</span>ప్రజలు నిలబడి ఇదంతా చూస్తున్నారు. అధికారులు, “వీడు ఇతరులను రక్షించాడు. వీడు దేవుడేర్పరచుకున్న క్రీస్తు అయితే తనను తాను రక్షించుకోవాలి” అంటూ ఎగతాళి చేశారు. </div><div class='p'> <span class="verse" id="V36">36&#160;</span>ఇక సైనికులు కూడా ఆయన దగ్గరికి వచ్చి ఆయనకు పులిసిపోయిన ద్రాక్షారసం ఇవ్వబోతూ  <span class="verse" id="V37">37&#160;</span>“నువ్వు యూదుల రాజువైతే నిన్ను నువ్వే రక్షించుకో” అని ఆయనను వెక్కిరించారు.  <span class="verse" id="V38">38&#160;</span>“ఇతడు యూదుల రాజు” అని ఒక చెక్కపై రాసి ఆయనకు పైగా ఉంచారు. </div><div class='s'>పరితాపం చెందిన దొంగ </div><div class='r'><a href='MAT27.htm#V1'>మత్తయి 27:44</a>; <a href='MRK15.htm#V1'>మార్కు 15:32</a> </div><div class='p'> <span class="verse" id="V39">39&#160;</span>వేలాడుతున్న ఆ నేరస్థుల్లో ఒకడు ఆయనను దూషిస్తూ, “నువ్వు నిజంగా క్రీస్తువైతే నిన్ను నువ్వు రక్షించుకుని మమ్మల్ని కూడా రక్షించు” అన్నాడు. </div><div class='p'> <span class="verse" id="V40">40&#160;</span>కాని రెండోవాడు వాణ్ణి చీవాట్లు పెట్టాడు. “నువ్వూ అదే శిక్ష అనుభవిస్తున్నావు కదా. దేవునికి భయపడవా?  <span class="verse" id="V41">41&#160;</span>మనకైతే ఇది న్యాయమే. మనం చేసిన వాటికి తగిన ప్రతిఫలం పొందుతున్నాం. కానీ ఈయన ఏ తప్పూ చేయలేదు” అన్నాడు. </div><div class='p'> <span class="verse" id="V42">42&#160;</span>తరువాత ఆయనను చూసి, “యేసూ, నువ్వు నీ రాజ్యంలో ప్రవేశించేటప్పుడు నన్ను జ్ఞాపకం చేసుకో” అన్నాడు.  <span class="verse" id="V43">43&#160;</span>అందుకాయన వాడితో, <span class='wj'>“ఈ రోజు నువ్వు నాతో కూడా పరలోకంలో ఉంటావని నీతో కచ్చితంగా చెబుతున్నాను”</span> అన్నాడు. </div><div class='p'> <span class="verse" id="V44">44&#160;</span>అప్పుడు సుమారుగా మధ్యాహ్నమైంది. మూడు గంటల వరకూ ఆ దేశమంతటి మీదా చీకటి అలముకుంది.  <span class="verse" id="V45">45&#160;</span>సూర్యుడు అంతర్థానమయ్యాడు. దేవాలయంలో గర్భాలయం తెర రెండుగా చిరిగిపోయింది. </div><div class='s'>యేసు తన ఆత్మను తండ్రికి అప్పగించడం </div><div class='r'><a href='MAT27.htm#V1'>మత్తయి 27:50</a>; <a href='MRK15.htm#V1'>మార్కు 15:37</a>; <a href='JHN19.htm#V1'>యోహా 19:30</a> </div><div class='p'> <span class="verse" id="V46">46&#160;</span>అప్పుడు యేసు పెద్ద స్వరంతో కేకవేసి, <span class='wj'>“తండ్రీ, నీ చేతికి నా ఆత్మను అప్పగిస్తున్నాను.”</span> అన్నాడు. ఆయన ఈ విధంగా చెప్పి ప్రాణం విడిచాడు. </div><div class='p'> <span class="verse" id="V47">47&#160;</span>శతాధిపతి జరిగిందంతా చూసి, “ఈ వ్యక్తి నిజంగా నీతిపరుడే” అని చెప్పి దేవుణ్ణి కీర్తించాడు.  <span class="verse" id="V48">48&#160;</span>ఈ దృశ్యం చూడడానికి సమకూడిన ప్రజలు జరిగిందంతా చూసి గుండెలు బాదుకుంటూ తిరిగి వెళ్ళారు.  <span class="verse" id="V49">49&#160;</span>ఆయనతో పరిచయమున్న వారూ, గలిలయ నుండి ఆయనను అనుసరించిన స్త్రీలూ దూరంగా నిలబడి చూస్తున్నారు. </div><div class='s'>భూస్థాపన </div><div class='r'><a href='MAT27.htm#V1'>మత్తయి 27:57-61</a>; <a href='MRK15.htm#V1'>మార్కు 15:42</a>, <a href='MRK15.htm#V1'>47</a>; <a href='JHN19.htm#V1'>యోహా 19:38</a>, <a href='JHN19.htm#V1'>42</a> </div><div class='p'> <span class="verse" id="V50">50&#160;</span>యూదుల మహాసభలో యోసేపు అనే వ్యక్తి ఉన్నాడు. ఇతడు అరిమతయి ఊరివాడు. మంచివాడు, నీతిపరుడు.  <span class="verse" id="V51">51&#160;</span>మహాసభ చేసిన తీర్మానానికి ఇతడు సమ్మతించలేదు. ఇతడు దేవుని రాజ్యం కోసం ఎదురు చూస్తూ ఉన్నాడు.  <span class="verse" id="V52">52&#160;</span>అతడు పిలాతు దగ్గరికి వెళ్ళి, యేసు శరీరాన్ని తనకిమ్మని అడిగాడు. </div><div class='p'> <span class="verse" id="V53">53&#160;</span>తరువాత ఆయన శరీరాన్ని సిలువపైనుండి దించి, సన్న నారబట్టతో చుట్టి, తొలిచిన ఒక రాతి సమాధిలో ఉంచాడు. ఆ సమాధిలో ఎవరి దేహాన్నీ అంతకు ముందు ఎప్పుడూ ఉంచలేదు. </div><div class='p'> <span class="verse" id="V54">54&#160;</span>అది సిద్ధపడే రోజు. విశ్రాంతి దినం మొదలు కాబోతూ ఉంది.  <span class="verse" id="V55">55&#160;</span>అప్పుడు గలిలయ నుండి ఆయనతో వచ్చిన స్త్రీలు వెంట వెళ్ళి ఆ సమాధినీ, ఆయన దేహాన్నీ ఎలా ఉంచారో చూసి  <span class="verse" id="V56">56&#160;</span>తిరిగి వెళ్ళి, సుగంధ ద్రవ్యాలూ, పరిమళ తైలాలూ సిద్ధం చేసుకున్నారు. తరువాత దేవుని ఆజ్ఞ ప్రకారం విశ్రాంతి దినం ఏ పనీ లేకుండా ఉన్నారు. </div><ul class='tnav'>
<li><a href='index.htm'>లూకా రాసిన సువార్త</a></li>
<li><a href='LUK22.htm'>&lt;</a></li>
<li><a href='LUK.htm'>23</a></li>
<li><a href='LUK24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
