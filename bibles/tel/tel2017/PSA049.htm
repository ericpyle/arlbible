<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 కీర్తనలు 49</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>కీర్తనలు</a></li>
<li><a href='PSA048.htm'>&lt;</a></li>
<li><a href='PSA.htm'>49</a></li>
<li><a href='PSA050.htm'>&gt;</a></li>
</ul>
<div class="main">
 
<div class='chapterlabel' id="V0"> 49</div><div class='d'>ప్రధాన సంగీతకారుడి కోసం, కోరహు వారసుల కీర్తన. </div><div class='q'> <span class="verse" id="V1">1&#160;</span>సర్వ ప్రజలారా! ఈ సంగతి వినండి. ప్రపంచంలో నివసించే వాళ్ళంతా ధ్యాస పెట్టి వినండి. </div><div class='q'> <span class="verse" id="V2">2&#160;</span>అల్పులూ అధికులూ సంపన్నులూ పేదలూ మీరంతా వినండి. </div><div class='q'> <span class="verse" id="V3">3&#160;</span>నా నోరు జ్ఞానాన్ని పలుకుతుంది. నా హృదయం వివేకం గూర్చి ధ్యానిస్తుంది. </div><div class='q'> <span class="verse" id="V4">4&#160;</span>ఒక ఉపమానం నా చెవికి వినిపిస్తుంది. సితారాతో ఆ ఉపమానాన్ని ప్రారంభిస్తాను. </div><div class='q'> <span class="verse" id="V5">5&#160;</span>నా చుట్టూ ఉన్నవాళ్ళ దోషాలు నా కాళ్ళ చుట్టూ ఉన్నప్పుడు చెడ్డ రోజులకు నేనెందుకు భయపడాలి? </div><div class='q'> <span class="verse" id="V6">6&#160;</span>వాళ్ళు విస్తరించిన తమ సంపదలను గూర్చి చెప్పుకుంటారు. తమ ఆస్తులనే నమ్ముకుంటారు. </div><div class='q'> <span class="verse" id="V7">7&#160;</span>వాళ్ళలో ఎవడూ తన సోదరుణ్ణి రక్షించుకోలేడు. తన సోదరుడి కోసం ఎవడూ దేవునికి బంధ విముక్తి వెల చెల్లించలేడు. </div><div class='q'> <span class="verse" id="V8">8&#160;</span>ఎందుకంటే ఒక వ్యక్తి జీవిత విమోచనకు చాలా వ్యయం అవుతుంది. అది ఎప్పుడైనా ఎంతో వ్యయంతో కూడుకున్నది. </div><div class='q'> <span class="verse" id="V9">9&#160;</span>ఎవరూ తన శరీరం కుళ్ళిపోకుండా కలకాలం జీవించరు. </div><div class='q'> <span class="verse" id="V10">10&#160;</span>వాడు తన క్షయాన్ని చూస్తాడు. జ్ఞానులు చనిపోతారు. మూర్ఖుడూ, క్రూరుడూ ఒక్కలాగే నశించిపోతారు. తమ సంపదలను ఇతరులకు విడిచిపెట్టి పోతారు. </div><div class='q'> <span class="verse" id="V11">11&#160;</span>వాళ్ళు తమ కుటుంబాలు నిరంతరం నిలిచి ఉంటాయనీ, తాము కాపురమున్న ఇళ్ళు అన్ని తరాలకీ ఉంటాయనీ తమ అంతరంగంలో ఆలోచిస్తారు. తాము ఉంటున్న స్థలాలకు తమ స్వంత పేర్లు పెట్టుకుంటారు. </div><div class='q'> <span class="verse" id="V12">12&#160;</span>కానీ మనిషన్నవాడు ఎంత సంపన్నుడైనా శాశ్వతంగా సజీవంగా ఉండడు. మృగాల్లాగానే వాడూ నశించిపోతాడు. </div><div class='q'> <span class="verse" id="V13">13&#160;</span>ఈ మార్గం వాళ్ళ మార్గం. అవివేక మార్గం. అయినా మనుషులు వాళ్ళ వాదనలను ఆమోదిస్తూ ఉంటారు. </div><div class='q'> <span class="verse" id="V14">14&#160;</span>వాళ్ళంతా ఒక గుంపుగా పాతాళానికి వెళ్ళడానికే సిద్ధపడుతున్నారు. మరణం వాళ్లకి కాపరిగా ఉంటుంది. ఉదయాన వాళ్ళపై యథార్థవంతులకు పూర్తి అధికారం ఉంటుంది. వాళ్ళ సౌందర్యానికి నిలువ నీడ లేకుండా పాతాళం వారిని మింగి వేస్తుంది. </div><div class='q'> <span class="verse" id="V15">15&#160;</span>అయితే దేవుడు నా ప్రాణాన్ని పాతాళం శక్తి నుండి కాపాడతాడు. ఆయన నన్ను స్వీకరిస్తాడు. </div><div class='q'> <span class="verse" id="V16">16&#160;</span>ఒక వ్యక్తి ధనవంతుడైతే అతని వంశ ప్రభావం<a href="#FN1" class="notemark">*<span class="popup"> ప్రభావం సంపద</span></a> అధికమౌతూ ఉన్నప్పుడు నువ్వు భయపడవద్దు. </div><div class='q'> <span class="verse" id="V17">17&#160;</span>ఎందుకంటే వాడు చనిపోయేటప్పుడు దేన్నీ తీసుకువెళ్ళడు. వాడి ప్రభావం వాడి వెంట దిగిపోదు. </div><div class='q'> <span class="verse" id="V18">18&#160;</span>మనుషులు నీ జీవితాన్ని నువ్వు చక్కగా నడిపించుకున్నావు అని పొగుడుతారు. వాడు బతికినన్నాళ్ళూ తనను తాను మెచ్చుకుంటాడు. </div><div class='q'> <span class="verse" id="V19">19&#160;</span>అయినా వాడు తన పితరుల తరానికి చేరవలసిందే. వాళ్ళు ఎన్నటికీ వెలుగును చూడరు. </div><div class='q'> <span class="verse" id="V20">20&#160;</span>ధనముండీ వివేకం లేనివాడు మృగం వంటివాడు. వాడు నశించిపోతాడు. </div><ul class='tnav'>
<li><a href='index.htm'>కీర్తనలు</a></li>
<li><a href='PSA048.htm'>&lt;</a></li>
<li><a href='PSA.htm'>49</a></li>
<li><a href='PSA050.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">49:16</a>
 <span class="fq">ప్రభావం </span><span class="ft">సంపద</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
