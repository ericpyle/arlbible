<!DOCTYPE html>
<html lang="te">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ఇండియన్ రివైజ్డ్ వెర్షన్ (IRV) - తెలుగు -2019 యోహాను రాసిన మొదటి పత్రిక 1</title>
<meta name="keywords" content="ఇండియన్ రివైజ్డ్ వెర్షన్ (IRV) - తెలుగు -2019, tel, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>యోహాను రాసిన మొదటి పత్రిక</a></li>
<li><a href='2PE03.htm'>&lt;</a></li>
<li><a href='1JN.htm'>1</a></li>
<li><a href='1JN02.htm'>&gt;</a></li>
</ul>
<div class="main">
<div class='mt'>యోహాను రాసిన మొదటి పత్రిక </div><div class='is'>గ్రంథకర్త </div><div class='ip'>ఈ పత్రికలో దీని రచయిత పేరు కనిపించదు. కానీ సంఘం ఎంతో స్పష్టం బలంగా మొదటి నించీ ఇస్తూ వచ్చిన సాక్ష్యం ప్రకారం దీని రచయిత శిష్యుడు, అపోస్తలుడు యోహాను (లూకా 6:13, 14). ఈ లేఖల్లో యోహాను పేరు కనిపించకపోయినప్పటికీ ఇతడే రచయిత అనడానికి మూడు ఆధారాలు ఉన్నాయి. రెండవ శతాబ్ది రచయితలు యోహానునే ఈ పత్రిక రాసినట్టు పేర్కొన్నారు. రెండవది, ఈ పత్రికలో యోహాను సువార్త పదజాలం, శైలి ఉన్నాయి. మూడవదిగా రచయిత తాను యేసు శరీరాన్ని చూశానని, తాకానని చెప్పాడు. ఈ మాట యోహానుకు తప్పక వర్తిస్తుంది. </div><div class='is'>రచనా కాలం, ప్రదేశం </div><div class='ip'>సుమారు క్రీ. శ. 85 - 95 </div><div class='ip'>ఎఫెసులో తన వృద్ధాప్యంలో యోహాను ఇది రాశాడు. </div><div class='is'>స్వీకర్త </div><div class='ip'>ఈ లేఖ ఎవరికి రాశాడో ఇక్కడ స్పష్టంగా చెప్పలేదు. కానీ ఇందులోని విషయాన్నీ బట్టి, విశ్వాసులకె రాశాడనుకోవచ్చు (1:3-4; 2:12-14). అనేక ప్రదేశాల పరిశుద్ధుకోసం అతడు రాసి ఉండవచ్చు. స్థూలంగా అంతటా ఉన్న క్రైస్తవులన్నమాట. 2:1, “నా చిన్న పిల్లలారా.” </div><div class='is'>ప్రయోజనం </div><div class='ip'>మనం ఆనందంతో నిండి పోవాలనీ, పాపం నుండి తప్పించుకోవాలనీ, రక్షణ నిశ్చయత కలిగి ఉండాలనీ విశ్వాసి క్రీస్తుతో వ్యక్తిగత సంబంధంలోకి రావాలనీ, సహవాసం పెంపొందాలనీ యోహాను రాశాడు. యోహాను ముఖ్యంగా సంఘం నుంచి వేరై పోయి సువార్త సత్యం నుండి మనుషులను దూరం చేయజూస్తున్న అబద్ధ బోధకుల సమస్యను ముఖ్యంగా చర్చించాడు. </div><div class='is'>ముఖ్యాంశం </div><div class='ip'>దేవునితో సహవాసం </div><div class='iot'>విభాగాలు </div><div class='io'>1. అవతారం వాస్తవికత — 1:1-4 </div><div class='io'>2. సహవాసం — 1:5-2:17 </div><div class='io'>3. మోసాన్ని పసిగట్టడం — 2:18-27 </div><div class='io'>4. ప్రస్తుతం పవిత్ర జీవనానికి ప్రేరణ — 2:28-3:10 </div><div class='io'>5. నిశ్చయతకు పునాది ప్రేమ — 3:11-24 </div><div class='io'>6. అబద్ధ ఆత్మల వివేచన — 4:1-6 </div><div class='io'>7. పవిత్రీకరణకు అవశ్యకమైన సంగతులు — 4:7-5:21  
</div><div class='chapterlabel' id="V0"> 1</div><div class='s'>కుటుంబానికి తండ్రితో సహవాసం (క్రీస్తు అవతారం వల్ల సహవాసం సాధ్యమైంది) </div><div class='p'> <span class="verse" id="V1">1&#160;</span>ఆది నుండి ఉన్న జీవ వాక్కును గురించి మేము విన్నదీ, మా కళ్ళతో చూసిందీ, దగ్గరగా గమనించిందీ, మా చేతులతో తాకిందీ మీకు ప్రకటిస్తున్నాం.  <span class="verse" id="V2">2&#160;</span>ఆ జీవం వెల్లడైంది. తండ్రితో ఉండి ఇప్పుడు బయటకు కనిపించిన ఆ శాశ్వత జీవాన్ని మేము చూశాం కాబట్టి మీకు సాక్షమిస్తూ దాన్ని మీకు ప్రకటిస్తున్నాం. </div><div class='s'>సహవాసం తండ్రితో, కుమారుడితో కూడా </div><div class='p'> <span class="verse" id="V3">3&#160;</span>మీరు కూడా మాతో సహవాసం కలిగి ఉండాలని మేము చూసిందీ, విన్నదీ మీకు ప్రకటిస్తున్నాం. నిజానికి మన సహవాసం తండ్రితోను, ఆయన కుమారుడు యేసు క్రీస్తుతోను ఉంది.  <span class="verse" id="V4">4&#160;</span>మీ ఆనందం సంపూర్తి కావాలని ఈ సంగతులు మీకు రాస్తున్నాం. </div><div class='s'>సహవాసానికి షరతు: వెలుగులో నడవాలి </div><div class='p'> <span class="verse" id="V5">5&#160;</span>దేవుడు వెలుగు. ఆయనలో చీకటి లేనే లేదు. దీన్ని మేము ఆయన దగ్గర విని మీకు ప్రకటిస్తున్నాం.  <span class="verse" id="V6">6&#160;</span>మనకు ఆయనతో సహవాసం ఉందని చెప్పుకుంటూ, చీకటి మార్గంలో ఉంటే మనం అబద్ధం ఆడుతున్నట్టే. సత్యాన్ని ఆచరిస్తున్నట్టు కాదు.  <span class="verse" id="V7">7&#160;</span>అయితే, ఆయన వెలుగులో ఉన్న ప్రకారం మనం వెలుగులో నడిస్తే, మనకు ఒకరితో ఒకరికి అన్యోన్యసహవాసం ఉంటుంది. అప్పుడు ఆయన కుమారుడు యేసు క్రీస్తు రక్తం మనలను ప్రతి పాపం నుండి శుద్ధి చేస్తుంది. </div><div class='s'>లోపలున్న పాపాన్ని గుర్తించాలి </div><div class='p'> <span class="verse" id="V8">8&#160;</span>మనలో పాపం లేదని మనం అంటే మనలను మనమే మోసం చేసుకుంటున్నాం. మనలో సత్యం ఉండదు. </div><div class='s'>పాపం ఒప్పుకోలు, క్షమాపణ, శుద్ధి </div><div class='p'> <span class="verse" id="V9">9&#160;</span>కాని, మన పాపాలు మనం ఒప్పుకుంటే, మన పాపాలు క్షమించడానికీ, సమస్త దుర్నీతి నుండి శుద్ధి చేయడానికీ ఆయన నమ్మదగినవాడు, న్యాయవంతుడు.  <span class="verse" id="V10">10&#160;</span>మనం పాపం చెయ్యలేదు అంటే, మనం ఆయనను అబద్ధికుణ్ణి చేసినట్టే. ఆయన వాక్కు మనలో లేనట్టే. </div><ul class='tnav'>
<li><a href='index.htm'>యోహాను రాసిన మొదటి పత్రిక</a></li>
<li><a href='2PE03.htm'>&lt;</a></li>
<li><a href='1JN.htm'>1</a></li>
<li><a href='1JN02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
