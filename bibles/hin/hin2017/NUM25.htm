<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल गिनती २५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>गिनती</a></li>
<li><a href='NUM24.htm'>&lt;</a></li>
<li><a href='NUM.htm'>२५</a></li>
<li><a href='NUM26.htm'>&gt;</a></li>
</ul>
<div class="main">
 
<div class='chapterlabel' id="V0"> २५</div><div class='s'>इस्राएलियों का वेश्यागमन और उसका दण्ड </div><div class='p'> <span class="verse" id="V1">१&#160;</span>इस्राएली शित्तीम में रहते थे, और वे लोग मोआबी लड़कियों के संग कुकर्म करने लगे। (1 कुरि. 10:8)  <span class="verse" id="V2">२&#160;</span>और जब उन स्त्रियों ने उन लोगों को अपने देवताओं के यज्ञों में नेवता दिया, तब वे लोग खाकर उनके देवताओं को दण्डवत् करने लगे। (प्रका. 2:14)  <span class="verse" id="V3">३&#160;</span>इस प्रकार इस्राएली बालपोर देवता को पूजने लगे। तब यहोवा का कोप इस्राएल पर भड़क उठा; (प्रका. 2:20)  <span class="verse" id="V4">४&#160;</span>और यहोवा ने मूसा से कहा, “प्रजा के सब प्रधानों को पकड़कर यहोवा के लिये धूप में लटका दे, जिससे मेरा भड़का हुआ कोप इस्राएल के ऊपर से दूर हो जाए।”  <span class="verse" id="V5">५&#160;</span>तब मूसा ने इस्राएली न्यायियों से कहा, “तुम्हारे जो-जो आदमी बालपोर के संग मिल गए हैं उन्हें घात करो।”  <span class="verse" id="V6">६&#160;</span>जब इस्राएलियों की सारी मण्डली मिलापवाले तम्बू के द्वार पर रो रही थी*, तो एक इस्राएली पुरुष मूसा और सब लोगों की आँखों के सामने एक मिद्यानी स्त्री को अपने साथ अपने भाइयों के पास ले आया।  <span class="verse" id="V7">७&#160;</span>इसे देखकर एलीआजर का पुत्र पीनहास, जो हारून याजक का पोता था, उसने मण्डली में से उठकर हाथ में एक बरछी ली,  <span class="verse" id="V8">८&#160;</span>और उस इस्राएली पुरुष के डेरे में जाने के बाद वह भी भीतर गया, और उस पुरुष और उस स्त्री दोनों के पेट में बरछी बेध दी। इस पर इस्राएलियों में जो मरी फैल गई थी वह थम गई।  <span class="verse" id="V9">९&#160;</span>और मरी से चौबीस हजार मनुष्य मर गए। (1 कुरि. 10:8)  <span class="verse" id="V10">१०&#160;</span>तब यहोवा ने मूसा से कहा,  <span class="verse" id="V11">११&#160;</span>“हारून याजक का पोता एलीआजर का पुत्र पीनहास, जिसे इस्राएलियों के बीच मेरी जैसी जलन उठी, उसने मेरी जलजलाहट को उन पर से यहाँ तक दूर किया है, कि मैंने जलकर उनका अन्त नहीं कर डाला।  <span class="verse" id="V12">१२&#160;</span>इसलिए तू कह दे, कि मैं उससे शान्ति की वाचा बाँधता हूँ*;  <span class="verse" id="V13">१३&#160;</span>और वह उसके लिये, और उसके बाद उसके वंश के लिये, सदा के याजकपद की वाचा होगी, क्योंकि उसे अपने परमेश्‍वर के लिये जलन उठी, और उसने इस्राएलियों के लिये प्रायश्चित किया।”  <span class="verse" id="V14">१४&#160;</span>जो इस्राएली पुरुष मिद्यानी स्त्री के संग मारा गया, उसका नाम जिम्री था, वह सालू का पुत्र और शिमोनियों में से अपने पितरों के घराने का प्रधान था।  <span class="verse" id="V15">१५&#160;</span>और जो मिद्यानी स्त्री मारी गई उसका नाम कोजबी था, वह सूर की बेटी थी, जो मिद्यानी पितरों के एक घराने के लोगों का प्रधान था।  <span class="verse" id="V16">१६&#160;</span>फिर यहोवा ने मूसा से कहा,  <span class="verse" id="V17">१७&#160;</span>“मिद्यानियों को सता, और उन्हें मार;  <span class="verse" id="V18">१८&#160;</span>क्योंकि पोर के विषय और कोजबी के विषय वे तुमको छल करके सताते हैं।” कोजबी तो एक मिद्यानी प्रधान की बेटी और मिद्यानियों की जाति बहन थी, और मरी के दिन में पोर के मामले में मारी गई। </div><ul class='tnav'>
<li><a href='index.htm'>गिनती</a></li>
<li><a href='NUM24.htm'>&lt;</a></li>
<li><a href='NUM.htm'>२५</a></li>
<li><a href='NUM26.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
