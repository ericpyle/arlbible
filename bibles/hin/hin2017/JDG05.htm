<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल न्यायियों ५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>न्यायियों</a></li>
<li><a href='JDG04.htm'>&lt;</a></li>
<li><a href='JDG.htm'>५</a></li>
<li><a href='JDG06.htm'>&gt;</a></li>
</ul>
<div class="main">
 
<div class='chapterlabel' id="V0"> ५</div><div class='s'>दबोरा का गीत </div><div class='p'> <span class="verse" id="V1">१&#160;</span>उसी दिन दबोरा और अबीनोअम के पुत्र बाराक ने यह गीत गाया: </div><div class='q'> <span class="verse" id="V2">२&#160;</span>“इस्राएल के अगुओं ने जो अगुआई की और प्रजा जो अपनी ही इच्छा से भरती हुई, </div><div class='q'>इसके लिये यहोवा को धन्य कहो! </div><div class='q'> <span class="verse" id="V3">३&#160;</span>“हे राजाओं, सुनो; हे अधिपतियों कान लगाओ, </div><div class='q'>मैं आप यहोवा के लिये गीत गाऊँगी; </div><div class='q'>इस्राएल के परमेश्‍वर यहोवा का मैं भजन करूँगी। </div><div class='q'> <span class="verse" id="V4">४&#160;</span>हे यहोवा, जब तू सेईर से निकल चला, </div><div class='q'>जब तूने एदोम के देश से प्रस्थान किया, </div><div class='q'>तब पृथ्वी डोल उठी, और आकाश टूट पड़ा, </div><div class='q'>बादल से भी जल बरसने लगा। (इब्रा. 12:26) </div><div class='q'> <span class="verse" id="V5">५&#160;</span>यहोवा के प्रताप से पहाड़, </div><div class='q'>इस्राएल के परमेश्‍वर </div><div class='q'>यहोवा के प्रताप से वह सीनै पिघलकर बहने लगा। </div><div class='q'> <span class="verse" id="V6">६&#160;</span>“अनात के पुत्र शमगर के दिनों में, </div><div class='q'>और याएल के दिनों में सड़कें सूनी पड़ी थीं, </div><div class='q'>और बटोही पगडण्डियों से चलते थे। </div><div class='q'> <span class="verse" id="V7">७&#160;</span>जब तक मैं दबोरा न उठी, </div><div class='q'>जब तक मैं इस्राएल में माता होकर न उठी, </div><div class='q'>तब तक गाँव सूने पड़े थे। (2 शमू. 20:19) </div><div class='q'> <span class="verse" id="V8">८&#160;</span>नये-नये देवता माने गए, </div><div class='q'>उस समय फाटकों में लड़ाई होती थी। </div><div class='q'>क्या चालीस हजार इस्राएलियों में भी ढाल </div><div class='q'>या बर्छी कहीं देखने में आती थी? </div><div class='q'> <span class="verse" id="V9">९&#160;</span>मेरा मन इस्राएल के हाकिमों की ओर लगा है, </div><div class='q'>जो प्रजा के बीच में अपनी ही इच्छा से भरती हुए। </div><div class='q'>यहोवा को धन्य कहो। </div><div class='q'> <span class="verse" id="V10">१०&#160;</span>“हे उजली गदहियों पर चढ़ने‍वालों, </div><div class='q'>हे फर्शों पर विराजनेवालो, </div><div class='q'>हे मार्ग पर पैदल चलनेवालों ध्यान रखो। </div><div class='q'> <span class="verse" id="V11">११&#160;</span>पनघटों के आस-पास धनुर्धारियों की बात के कारण, वहाँ वे यहोवा के धर्ममय कामों का, इस्राएल के लिये उसके धर्ममय कामों का वर्णन करेंगे। </div><div class='q'>उस समय यहोवा की प्रजा के लोग फाटकों के पास गए। </div><div class='q'> <span class="verse" id="V12">१२&#160;</span>“जाग, जाग, हे दबोरा! </div><div class='q'>जाग, जाग, गीत सुना! हे बाराक, उठ, </div><div class='q'>हे अबीनोअम के पुत्र, </div><div class='q'>अपने बन्दियों को बँधुआई में ले चल। </div><div class='q'> <span class="verse" id="V13">१३&#160;</span>उस समय थोड़े से रईस प्रजा समेत उतर पड़े; </div><div class='q'>यहोवा शूरवीरों के विरुद्ध मेरे हित में उतर आया। (रोम. 8:37, भज. 75:7) </div><div class='q'> <span class="verse" id="V14">१४&#160;</span>एप्रैम में से वे आए जिसकी जड़ अमालेक में है; </div><div class='q'>हे बिन्यामीन, तेरे पीछे तेरे दलों में, </div><div class='q'>माकीर में से हाकिम, और जबूलून में से सेनापति का दण्ड लिए हुए उतरे; (न्या. 2:15) </div><div class='q'> <span class="verse" id="V15">१५&#160;</span>और इस्साकार के हाकिम दबोरा के संग हुए, </div><div class='q'>जैसा इस्साकार वैसा ही बाराक भी था; </div><div class='q'>उसके पीछे लगे हुए वे तराई में झपटकर गए। </div><div class='q'>रूबेन की नदियों के पास बड़े-बड़े काम मन में ठाने गए। </div><div class='q'> <span class="verse" id="V16">१६&#160;</span>तू चरवाहों का सीटी बजाना सुनने को भेड़शालों के बीच क्यों बैठा रहा? </div><div class='q'>रूबेन की नदियों के पास बड़े-बड़े काम सोचे गए*। </div><div class='q'> <span class="verse" id="V17">१७&#160;</span>गिलाद यरदन पार रह गया; और दान क्यों जहाजों में रह गया? </div><div class='q'>आशेर समुद्र तट पर बैठा रहा, </div><div class='q'>और उसकी खाड़ियों के पास रह गया। </div><div class='q'> <span class="verse" id="V18">१८&#160;</span>जबूलून अपने प्राण पर खेलनेवाले लोग ठहरे; </div><div class='q'>नप्ताली भी देश के ऊँचे-ऊँचे स्थानों पर वैसा ही ठहरा। </div><div class='q'> <span class="verse" id="V19">१९&#160;</span>“राजा आकर लड़े, उस समय कनान के राजा मगिद्दो के सोतों के पास तानाक में लड़े; पर रुपयों का कुछ लाभ न पाया*। (प्रका. 16:16) </div><div class='q'> <span class="verse" id="V20">२०&#160;</span>आकाश की ओर से भी लड़ाई हुई; </div><div class='q'>वरन् तारों ने अपने-अपने मण्डल से सीसरा से लड़ाई की। </div><div class='q'> <span class="verse" id="V21">२१&#160;</span>कीशोन नदी ने उनको बहा दिया, </div><div class='q'>अर्थात् वही प्राचीन नदी जो कीशोन नदी है। </div><div class='q'>हे मन, हियाव बाँधे आगे बढ़। </div><div class='q'> <span class="verse" id="V22">२२&#160;</span>“उस समय घोड़े के खुरों से टाप का शब्द होने लगा, </div><div class='q'>उनके बलिष्ठ घोड़ों के कूदने से यह हुआ। </div><div class='q'> <span class="verse" id="V23">२३&#160;</span>“यहोवा का दूत कहता है, कि मेरोज को श्राप दो*, उसके निवासियों को भारी श्राप दो, क्योंकि वे यहोवा की सहायता करने को, शूरवीरों के विरुद्ध यहोवा की सहायता करने को न आए।। </div><div class='q'> <span class="verse" id="V24">२४&#160;</span>“सब स्त्रियों में से केनी हेबेर की स्त्री याएल धन्य ठहरेगी; </div><div class='q'>डेरों में रहनेवाली सब स्त्रियों में से वह धन्य ठहरेगी। (लूका 1:42) </div><div class='q'> <span class="verse" id="V25">२५&#160;</span>सीसरा ने पानी माँगा, उसने दूध दिया, </div><div class='q'>रईसों के योग्य बर्तन में वह मक्खन ले आई। </div><div class='q'> <span class="verse" id="V26">२६&#160;</span>उसने अपना हाथ खूँटी की ओर, </div><div class='q'>अपना दाहिना हाथ बढ़ई के हथौड़े की ओर बढ़ाया; </div><div class='q'>और हथौड़े से सीसरा को मारा, उसके सिर को फोड़ डाला, और उसकी कनपटी को आर-पार छेद दिया। </div><div class='q'> <span class="verse" id="V27">२७&#160;</span>उस स्त्री के पाँवों पर वह झुका, वह गिरा, वह पड़ा रहा; </div><div class='q'>उस स्त्री के पाँवों पर वह झुका, वह गिरा; </div><div class='q'>जहाँ झुका, वहीं मरा पड़ा रहा। </div><div class='q'> <span class="verse" id="V28">२८&#160;</span>“खिड़की में से एक स्त्री झाँककर चिल्लाई, </div><div class='q'>सीसरा की माता ने झिलमिली की ओट से पुकारा, 'उसके रथ के आने में इतनी देर क्यों लगी? </div><div class='q'>उसके रथों के पहियों को देर क्यों हुई है?' </div><div class='q'> <span class="verse" id="V29">२९&#160;</span>उसकी बुद्धिमान प्रतिष्ठित स्त्रियों ने उसे उत्तर दिया, </div><div class='q'>वरन् उसने अपने आप को इस प्रकार उत्तर दिया, </div><div class='q'> <span class="verse" id="V30">३०&#160;</span>'क्या उन्होंने लूट पाकर बाँट नहीं ली? </div><div class='q'>क्या एक-एक पुरुष को एक-एक वरन् दो-दो कुँवारियाँ; </div><div class='q'>और सीसरा को रंगीले वस्त्र की लूट, </div><div class='q'>वरन् बूटे काढ़े हुए रंगीले वस्त्र की लूट, </div><div class='q'>और लूटे हुओं के गले में दोनों ओर बूटे काढ़े हुए रंगीले वस्त्र नहीं मिले?' </div><div class='q'> <span class="verse" id="V31">३१&#160;</span>“हे यहोवा, “तेरे सब शत्रु ऐसे ही नाश हो जाएँ! </div><div class='q'>परन्तु उसके प्रेमी लोग प्रताप के साथ उदय होते हुए सूर्य के समान तेजोमय हों।” </div><div class='q'>फिर देश में चालीस वर्ष तक शान्ति रही। (प्रका. 1:16) </div><ul class='tnav'>
<li><a href='index.htm'>न्यायियों</a></li>
<li><a href='JDG04.htm'>&lt;</a></li>
<li><a href='JDG.htm'>५</a></li>
<li><a href='JDG06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
