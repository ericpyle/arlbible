<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका २३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='LUK22.htm'>&lt;</a></li>
<li><a href='LUK.htm'>२३</a></li>
<li><a href='LUK24.htm'>&gt;</a></li>
</ul>
<div class="main">
 
<div class='chapterlabel' id="V0"> २३</div><div class='s'>पिलातुस द्वारा यीशु से प्रश्न </div><div class='p'> <span class="verse" id="V1">१&#160;</span>तब सारी सभा उठकर यीशु को पिलातुस के पास ले गई।  <span class="verse" id="V2">२&#160;</span>और वे यह कहकर उस पर दोष लगाने लगे, “हमने इसे लोगों को बहकाते और कैसर को कर देने से मना करते, और अपने आप को मसीह, राजा कहते हुए सुना है।”  <span class="verse" id="V3">३&#160;</span>पिलातुस ने उससे पूछा, “क्या तू यहूदियों का राजा है?” उसने उसे उत्तर दिया, “तू आप ही कह रहा है।”  <span class="verse" id="V4">४&#160;</span>तब पिलातुस ने प्रधान याजकों और लोगों से कहा, “मैं इस मनुष्य में कुछ दोष नहीं पाता।”  <span class="verse" id="V5">५&#160;</span>पर वे और भी दृढ़ता से कहने लगे, “यह गलील से लेकर यहाँ तक सारे यहूदिया में उपदेश दे देकर लोगों को भड़काता है।”  <span class="verse" id="V6">६&#160;</span>यह सुनकर पिलातुस ने पूछा, “क्या यह मनुष्य गलीली है?”  <span class="verse" id="V7">७&#160;</span>और यह जानकर कि वह हेरोदेस की रियासत* का है, उसे हेरोदेस के पास भेज दिया, क्योंकि उन दिनों में वह भी यरूशलेम में था। </div><div class='s'>यीशु का हेरोदेस के पास भेजा जाना </div><div class='p'> <span class="verse" id="V8">८&#160;</span>हेरोदेस यीशु को देखकर बहुत ही प्रसन्‍न हुआ, क्योंकि वह बहुत दिनों से उसको देखना चाहता था : इसलिए कि उसके विषय में सुना था, और उसका कुछ चिन्ह देखने की आशा रखता था।  <span class="verse" id="V9">९&#160;</span>वह उससे बहुत सारी बातें पूछता रहा, पर उसने उसको कुछ भी उत्तर न दिया।  <span class="verse" id="V10">१०&#160;</span>और प्रधान याजक और शास्त्री खड़े हुए तन मन से उस पर दोष लगाते रहे।  <span class="verse" id="V11">११&#160;</span>तब हेरोदेस ने अपने सिपाहियों के साथ उसका अपमान करके उपहास किया, और भड़कीला वस्त्र पहनाकर उसे पिलातुस के पास लौटा दिया।  <span class="verse" id="V12">१२&#160;</span>उसी दिन पिलातुस और हेरोदेस मित्र हो गए। इसके पहले वे एक दूसरे के बैरी थे। </div><div class='s'>पिलातुस द्वारा यीशु को मृत्यु दण्ड </div><div class='p'> <span class="verse" id="V13">१३&#160;</span>पिलातुस ने प्रधान याजकों और सरदारों और लोगों को बुलाकर उनसे कहा,  <span class="verse" id="V14">१४&#160;</span>“तुम इस मनुष्य को लोगों का बहकानेवाला ठहराकर मेरे पास लाए हो, और देखो, मैंने तुम्हारे सामने उसकी जाँच की, पर जिन बातों का तुम उस पर दोष लगाते हो, उन बातों के विषय में मैंने उसमें कुछ भी दोष नहीं पाया है;  <span class="verse" id="V15">१५&#160;</span>न हेरोदेस ने, क्योंकि उसने उसे हमारे पास लौटा दिया है: और देखो, उससे ऐसा कुछ नहीं हुआ कि वह मृत्यु के दण्ड के योग्य ठहराया जाए।  <span class="verse" id="V16">१६&#160;</span>इसलिए मैं उसे पिटवाकर छोड़ देता हूँ।”  <span class="verse" id="V17">१७&#160;</span>पिलातुस पर्व के समय उनके लिए एक बन्दी को छोड़ने पर विवश था।  <span class="verse" id="V18">१८&#160;</span>तब सब मिलकर चिल्ला उठे, “इसका काम तमाम कर, और हमारे लिये बरअब्बा को छोड़ दे।”  <span class="verse" id="V19">१९&#160;</span>वह किसी बलवे के कारण जो नगर में हुआ था, और हत्या के कारण बन्दीगृह में डाला गया था।  <span class="verse" id="V20">२०&#160;</span>पर पिलातुस ने यीशु को छोड़ने की इच्छा से लोगों को फिर समझाया।  <span class="verse" id="V21">२१&#160;</span>परन्तु उन्होंने चिल्लाकर कहा, “उसे क्रूस पर चढ़ा, क्रूस पर!”  <span class="verse" id="V22">२२&#160;</span>उसने तीसरी बार उनसे कहा, “क्यों उसने कौन सी बुराई की है? मैंने उसमें मृत्यु दण्ड के योग्य कोई बात नहीं पाई! इसलिए मैं उसे पिटवाकर छोड़ देता हूँ।”  <span class="verse" id="V23">२३&#160;</span>परन्तु वे चिल्ला-चिल्लाकर पीछे पड़ गए, कि वह क्रूस पर चढ़ाया जाए, और उनका चिल्लाना प्रबल हुआ।  <span class="verse" id="V24">२४&#160;</span>अतः पिलातुस ने आज्ञा दी, कि उनकी विनती के अनुसार किया जाए।  <span class="verse" id="V25">२५&#160;</span>और उसने उस मनुष्य को जो बलवे और हत्या के कारण बन्दीगृह में डाला गया था, और जिसे वे माँगते थे, छोड़ दिया; और यीशु को उनकी इच्छा के अनुसार सौंप दिया। </div><div class='s'>यीशु का क्रूस पर चढ़ाया जाना </div><div class='p'> <span class="verse" id="V26">२६&#160;</span>जब वे उसे लिए जा रहे थे, तो उन्होंने शमौन नाम एक कुरेनी को जो गाँव से आ रहा था, पकड़कर उस पर क्रूस को लाद दिया कि उसे यीशु के पीछे-पीछे ले चले।  <span class="verse" id="V27">२७&#160;</span>और लोगों की बड़ी भीड़ उसके पीछे हो ली: और बहुत सारी स्त्रियाँ भी, जो उसके लिये छाती-पीटती और विलाप करती थीं।  <span class="verse" id="V28">२८&#160;</span>यीशु ने उनकी ओर फिरकर कहा, “हे यरूशलेम की पुत्रियों, मेरे लिये मत रोओ; परन्तु अपने और अपने बालकों के लिये रोओ।  <span class="verse" id="V29">२९&#160;</span>क्योंकि वे दिन आते हैं, जिनमें लोग कहेंगे, ‘धन्य हैं वे जो बाँझ हैं, और वे गर्भ जो न जने और वे स्तन जिन्होंने दूध न पिलाया।’ </div><div class='q'> <span class="verse" id="V30">३०&#160;</span>उस समय </div><div class='q'>‘वे पहाड़ों से कहने लगेंगे, कि हम पर गिरो, </div><div class='q'>और टीलों से कि हमें ढाँप लो।’ </div><div class='p'> <span class="verse" id="V31">३१&#160;</span>क्योंकि जब वे हरे पेड़ के साथ ऐसा करते हैं, तो सूखे के साथ क्या कुछ न किया जाएगा?”  <span class="verse" id="V32">३२&#160;</span>वे और दो मनुष्यों को भी जो कुकर्मी थे उसके साथ मार डालने को ले चले।  <span class="verse" id="V33">३३&#160;</span>जब वे उस जगह जिसे खोपड़ी कहते हैं पहुँचे, तो उन्होंने वहाँ उसे और उन कुकर्मियों को भी एक को दाहिनी और दूसरे को बाईं और क्रूसों पर चढ़ाया।  <span class="verse" id="V34">३४&#160;</span>तब यीशु ने कहा, “हे पिता, इन्हें क्षमा कर*, क्योंकि ये जानते नहीं कि क्या कर रहें हैं?” और उन्होंने चिट्ठियाँ डालकर उसके कपड़े बाँट लिए। (1 पत. 3:9, प्रका. 7:60, यशा. 53:12, भज. 22:18) </div><div class='p'> <span class="verse" id="V35">३५&#160;</span>लोग खड़े-खड़े देख रहे थे, और सरदार भी उपहास कर-करके कहते थे, “इसने औरों को बचाया, यदि यह परमेश्‍वर का मसीह है, और उसका चुना हुआ है, तो अपने आप को बचा ले।” (भज. 22:7)  <span class="verse" id="V36">३६&#160;</span>सिपाही भी पास आकर और सिरका देकर उसका उपहास करके कहते थे। (भज. 69:21)  <span class="verse" id="V37">३७&#160;</span>“यदि तू यहूदियों का राजा है, तो अपने आप को बचा!”  <span class="verse" id="V38">३८&#160;</span>और उसके ऊपर एक दोष पत्र भी लगा था : “यह यहूदियों का राजा है।” </div><div class='s'>क्रूस पर मन फिराने वाला कुकर्मी </div><div class='p'> <span class="verse" id="V39">३९&#160;</span>जो कुकर्मी लटकाए गए थे, उनमें से एक ने उसकी निन्दा करके कहा, “क्या तू मसीह नहीं? तो फिर अपने आप को और हमें बचा!”  <span class="verse" id="V40">४०&#160;</span>इस पर दूसरे ने उसे डाँटकर कहा, “क्या तू परमेश्‍वर से भी नहीं डरता? तू भी तो वही दण्ड पा रहा है,  <span class="verse" id="V41">४१&#160;</span>और हम तो न्यायानुसार दण्ड पा रहे हैं, क्योंकि हम अपने कामों का ठीक फल पा रहे हैं; पर इसने कोई अनुचित काम नहीं किया।”  <span class="verse" id="V42">४२&#160;</span>तब उसने कहा, “हे यीशु, जब तू अपने राज्य में आए, तो मेरी सुधि लेना।”  <span class="verse" id="V43">४३&#160;</span>उसने उससे कहा, “मैं तुझ से सच कहता हूँ कि आज ही तू मेरे साथ स्वर्गलोक* में होगा।” </div><div class='s'>यीशु का प्राण त्यागना </div><div class='p'> <span class="verse" id="V44">४४&#160;</span>और लगभग दोपहर से तीसरे पहर तक सारे देश में अंधियारा छाया रहा,  <span class="verse" id="V45">४५&#160;</span>और सूर्य का उजियाला जाता रहा, और मन्दिर का परदा बीच से फट गया, (आमो. 8:9, इब्रा. 10:19)  <span class="verse" id="V46">४६&#160;</span>और यीशु ने बड़े शब्द से पुकारकर कहा, “हे पिता, मैं अपनी आत्मा तेरे हाथों में सौंपता हूँ।” और यह कहकर प्राण छोड़ दिए।  <span class="verse" id="V47">४७&#160;</span>सूबेदार ने, जो कुछ हुआ था देखकर परमेश्‍वर की बड़ाई की, और कहा, “निश्चय यह मनुष्य धर्मी था।”  <span class="verse" id="V48">४८&#160;</span>और भीड़ जो यह देखने को इकट्ठी हुई थी, इस घटना को देखकर छाती पीटती हुई लौट गई।  <span class="verse" id="V49">४९&#160;</span>और उसके सब जान-पहचान, और जो स्त्रियाँ गलील से उसके साथ आई थीं, दूर खड़ी हुई यह सब देख रही थीं। (भज. 38:11, भज. 88:8) </div><div class='s'>अरिमतियाह का यूसुफ के द्वारा यीशु को दफनाना </div><div class='p'> <span class="verse" id="V50">५०&#160;</span>और वहाँ, यूसुफ नामक महासभा का एक सदस्य था, जो सज्जन और धर्मी पुरुष था।  <span class="verse" id="V51">५१&#160;</span>और उनके विचार और उनके इस काम से प्रसन्‍न न था; और वह यहूदियों के नगर अरिमतियाह का रहनेवाला और परमेश्‍वर के राज्य की प्रतीक्षा करनेवाला था।  <span class="verse" id="V52">५२&#160;</span>उसने पिलातुस के पास जाकर यीशु का शव माँगा,  <span class="verse" id="V53">५३&#160;</span>और उसे उतारकर मलमल की चादर में लपेटा, और एक कब्र में रखा, जो चट्टान में खोदी हुई थी; और उसमें कोई कभी न रखा गया था।  <span class="verse" id="V54">५४&#160;</span>वह तैयारी का दिन था, और सब्त का दिन आरम्भ होने पर था।  <span class="verse" id="V55">५५&#160;</span>और उन स्त्रियों ने जो उसके साथ गलील से आई थीं, पीछे-पीछे, जाकर उस कब्र को देखा और यह भी कि उसका शव किस रीति से रखा गया हैं।  <span class="verse" id="V56">५६&#160;</span>और लौटकर सुगन्धित वस्तुएँ और इत्र तैयार किया; और सब्त के दिन तो उन्होंने आज्ञा के अनुसार विश्राम किया। (निर्ग. 20:10, व्य. 5:14) </div><ul class='tnav'>
<li><a href='index.htm'>लूका</a></li>
<li><a href='LUK22.htm'>&lt;</a></li>
<li><a href='LUK.htm'>२३</a></li>
<li><a href='LUK24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
