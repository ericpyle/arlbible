<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ३४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB33.htm'>&lt;</a></li>
<li><a href='JOB.htm'>३४</a></li>
<li><a href='JOB35.htm'>&gt;</a></li>
</ul>
<div class="main">
 
<div class='chapterlabel' id="V0"> ३४</div><div class='s'>एलीहू का वचन </div><div class='p'> <span class="verse" id="V1">१&#160;</span>फिर एलीहू यह कहता गया; </div><div class='q'> <span class="verse" id="V2">२&#160;</span>“हे बुद्धिमानों! मेरी बातें सुनो, </div><div class='q'>हे ज्ञानियों! मेरी बात पर कान लगाओ, </div><div class='q'> <span class="verse" id="V3">३&#160;</span>क्योंकि जैसे जीभ से चखा जाता है, </div><div class='q'>वैसे ही वचन कान से परखे जाते हैं। </div><div class='q'> <span class="verse" id="V4">४&#160;</span>जो कुछ ठीक है, हम अपने लिये चुन लें; </div><div class='q'>जो भला है, हम आपस में समझ-बूझ लें। </div><div class='q'> <span class="verse" id="V5">५&#160;</span>क्योंकि अय्यूब ने कहा है, 'मैं निर्दोष हूँ, </div><div class='q'>और परमेश्‍वर ने मेरा हक़ मार दिया है। </div><div class='q'> <span class="verse" id="V6">६&#160;</span>यद्यपि मैं सच्चाई पर हूँ, तो भी झूठा ठहरता हूँ, </div><div class='q'>मैं निरपराध हूँ, परन्तु मेरा घाव* असाध्य है।' </div><div class='q'> <span class="verse" id="V7">७&#160;</span>अय्यूब के तुल्य कौन शूरवीर है, </div><div class='q'>जो परमेश्‍वर की निन्दा पानी के समान पीता है, </div><div class='q'> <span class="verse" id="V8">८&#160;</span>जो अनर्थ करनेवालों का साथ देता, </div><div class='q'>और दुष्ट मनुष्यों की संगति रखता है? </div><div class='q'> <span class="verse" id="V9">९&#160;</span>उसने तो कहा है, 'मनुष्य को इससे कुछ लाभ नहीं </div><div class='q'>कि वह आनन्द से परमेश्‍वर की संगति रखे।' </div><div class='q'> <span class="verse" id="V10">१०&#160;</span>“इसलिए हे समझवालों! मेरी सुनो, </div><div class='q'>यह सम्भव नहीं कि परमेश्‍वर दुष्टता का काम करे, </div><div class='q'>और सर्वशक्तिमान बुराई करे। </div><div class='q'> <span class="verse" id="V11">११&#160;</span>वह मनुष्य की करनी का फल देता है, </div><div class='q'>और प्रत्येक को अपनी-अपनी चाल का फल भुगताता है। </div><div class='q'> <span class="verse" id="V12">१२&#160;</span>निःसन्देह परमेश्‍वर दुष्टता नहीं करता* </div><div class='q'>और न सर्वशक्तिमान अन्याय करता है। </div><div class='q'> <span class="verse" id="V13">१३&#160;</span>किस ने पृथ्वी को उसके हाथ में सौंप दिया? </div><div class='q'>या किस ने सारे जगत का प्रबन्ध किया? </div><div class='q'> <span class="verse" id="V14">१४&#160;</span>यदि वह मनुष्य से अपना मन हटाये </div><div class='q'>और अपना आत्मा और श्‍वास अपने ही में समेट ले, </div><div class='q'> <span class="verse" id="V15">१५&#160;</span>तो सब देहधारी एक संग नाश हो जाएँगे, </div><div class='q'>और मनुष्य फिर मिट्टी में मिल जाएगा। </div><div class='q'> <span class="verse" id="V16">१६&#160;</span>“इसलिए इसको सुनकर समझ रख, </div><div class='q'>और मेरी इन बातों पर कान लगा। </div><div class='q'> <span class="verse" id="V17">१७&#160;</span>जो न्याय का बैरी हो, क्या वह शासन करे? </div><div class='q'>जो पूर्ण धर्मी है, क्या तू उसे दुष्ट ठहराएगा? </div><div class='q'> <span class="verse" id="V18">१८&#160;</span>वह राजा से कहता है, 'तू नीच है'; </div><div class='q'>और प्रधानों से, 'तुम दुष्ट हो।' </div><div class='q'> <span class="verse" id="V19">१९&#160;</span>परमेश्‍वर तो हाकिमों का पक्ष नहीं करता </div><div class='q'>और धनी और कंगाल दोनों को अपने बनाए हुए जानकर </div><div class='q'>उनमें कुछ भेद नहीं करता। (याकू. 2:1, रोमी. 2:11, नीति. 22:2) </div><div class='q'> <span class="verse" id="V20">२०&#160;</span>आधी रात को पल भर में वे मर जाते हैं, </div><div class='q'>और प्रजा के लोग हिलाए जाते और जाते रहते हैं। </div><div class='q'>और प्रतापी लोग बिना हाथ लगाए उठा लिए जाते हैं। </div><div class='q'> <span class="verse" id="V21">२१&#160;</span>“क्योंकि परमेश्‍वर की आँखें मनुष्य की चालचलन पर लगी रहती हैं, </div><div class='q'>और वह उसकी सारी चाल को देखता रहता है। </div><div class='q'> <span class="verse" id="V22">२२&#160;</span>ऐसा अंधियारा या घोर अंधकार कहीं नहीं है </div><div class='q'>जिसमें अनर्थ करनेवाले छिप सके। </div><div class='q'> <span class="verse" id="V23">२३&#160;</span>क्योंकि उसने मनुष्य का कुछ समय नहीं ठहराया </div><div class='q'>ताकि वह परमेश्‍वर के सम्मुख अदालत में जाए। </div><div class='q'> <span class="verse" id="V24">२४&#160;</span>वह बड़े-बड़े बलवानों को बिना पूछपाछ के चूर-चूर करता है, </div><div class='q'>और उनके स्थान पर दूसरों को खड़ा कर देता है। </div><div class='q'> <span class="verse" id="V25">२५&#160;</span>इसलिए कि वह उनके कामों को भली-भाँति जानता है, </div><div class='q'>वह उन्हें रात में ऐसा उलट देता है कि वे चूर-चूर हो जाते हैं। </div><div class='q'> <span class="verse" id="V26">२६&#160;</span>वह उन्हें दुष्ट जानकर सभी के देखते मारता है, </div><div class='q'> <span class="verse" id="V27">२७&#160;</span>क्योंकि उन्होंने उसके पीछे चलना छोड़ दिया है, </div><div class='q'>और उसके किसी मार्ग पर चित्त न लगाया, </div><div class='q'> <span class="verse" id="V28">२८&#160;</span>यहाँ तक कि उनके कारण कंगालों की दुहाई उस तक पहुँची </div><div class='q'>और उसने दीन लोगों की दुहाई सुनी। </div><div class='q'> <span class="verse" id="V29">२९&#160;</span>जब वह चुप रहता है तो उसे कौन दोषी ठहरा सकता है? </div><div class='q'>और जब वह मुँह फेर ले, तब कौन उसका दर्शन पा सकता है? </div><div class='q'>जाति भर के साथ और अकेले मनुष्य, दोनों के साथ उसका बराबर व्यवहार है </div><div class='q'> <span class="verse" id="V30">३०&#160;</span>ताकि भक्तिहीन राज्य करता न रहे, </div><div class='q'>और प्रजा फंदे में फँसाई न जाए। </div><div class='q'> <span class="verse" id="V31">३१&#160;</span>“क्या किसी ने कभी परमेश्‍वर से कहा, </div><div class='q'>'मैंने दण्ड सहा, अब मैं भविष्य में बुराई न करूँगा, </div><div class='q'> <span class="verse" id="V32">३२&#160;</span>जो कुछ मुझे नहीं सूझ पड़ता, वह तू मुझे सिखा दे; </div><div class='q'>और यदि मैंने टेढ़ा काम किया हो, तो भविष्य में वैसा न करूँगा?' </div><div class='q'> <span class="verse" id="V33">३३&#160;</span>क्या वह तेरे ही मन के अनुसार बदला पाए क्योंकि तू उससे अप्रसन्न है? </div><div class='q'>क्योंकि तुझे निर्णय करना है, न कि मुझे; </div><div class='q'>इस कारण जो कुछ तुझे समझ पड़ता है, वह कह दे। </div><div class='q'> <span class="verse" id="V34">३४&#160;</span>सब ज्ञानी पुरुष </div><div class='q'>वरन् जितने बुद्धिमान मेरी सुनते हैं वे मुझसे कहेंगे, </div><div class='q'> <span class="verse" id="V35">३५&#160;</span>'अय्यूब ज्ञान की बातें नहीं कहता, </div><div class='q'>और न उसके वचन समझ के साथ होते हैं।' </div><div class='q'> <span class="verse" id="V36">३६&#160;</span>भला होता, कि अय्यूब अन्त तक परीक्षा में रहता, </div><div class='q'>क्योंकि उसने अनर्थकारियों के समान उत्तर दिए हैं। </div><div class='q'> <span class="verse" id="V37">३७&#160;</span>और वह अपने पाप में विरोध बढ़ाता है; </div><div class='q'>और हमारे बीच ताली बजाता है, </div><div class='q'>और परमेश्‍वर के विरुद्ध बहुत सी बातें बनाता है।” </div><ul class='tnav'>
<li><a href='index.htm'>अय्यूब</a></li>
<li><a href='JOB33.htm'>&lt;</a></li>
<li><a href='JOB.htm'>३४</a></li>
<li><a href='JOB35.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
