<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मरकुस ६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मरकुस</a></li>
<li><a href='MRK05.htm'>&lt;</a></li>
<li><a href='MRK.htm'>६</a></li>
<li><a href='MRK07.htm'>&gt;</a></li>
</ul>
<div class="main">
 
<div class='chapterlabel' id="V0"> ६</div><div class='s'>नासरत में यीशु का अनादर </div><div class='p'> <span class="verse" id="V1">१&#160;</span>वहाँ से निकलकर वह अपने देश में आया, और उसके चेले उसके पीछे हो लिए।  <span class="verse" id="V2">२&#160;</span>सब्त के दिन वह आराधनालय में उपदेश करने लगा; और बहुत लोग सुनकर चकित हुए और कहने लगे, “इसको ये बातें कहाँ से आ गई? और यह कौन सा ज्ञान है जो उसको दिया गया है? और कैसे सामर्थ्य के काम इसके हाथों से प्रगट होते हैं?  <span class="verse" id="V3">३&#160;</span>क्या यह वही बढ़ई नहीं, जो मरियम का पुत्र, और याकूब और योसेस और यहूदा और शमौन का भाई है? और क्या उसकी बहनें यहाँ हमारे बीच में नहीं रहतीं?” इसलिए उन्होंने उसके विषय में ठोकर खाई।  <span class="verse" id="V4">४&#160;</span>यीशु ने उनसे कहा, “भविष्यद्वक्ता का अपने देश और अपने कुटुम्ब और अपने घर को छोड़ और कहीं भी निरादर नहीं होता।”  <span class="verse" id="V5">५&#160;</span>और वह वहाँ कोई सामर्थ्य का काम न कर सका, केवल थोड़े बीमारों पर हाथ रखकर उन्हें चंगा किया।  <span class="verse" id="V6">६&#160;</span>और उसने उनके अविश्वास पर आश्चर्य किया और चारों ओर से गाँवों में उपदेश करता फिरा। </div><div class='s'>यीशु के द्वारा बारह प्रेरितों का भेजा जाना </div><div class='p'> <span class="verse" id="V7">७&#160;</span>और वह बारहों को अपने पास बुलाकर उन्हें दो-दो करके भेजने लगा; और उन्हें अशुद्ध आत्माओं पर अधिकार दिया।  <span class="verse" id="V8">८&#160;</span>और उसने उन्हें आज्ञा दी, कि “मार्ग के लिये लाठी छोड़ और कुछ न लो; न तो रोटी, न झोली, न पटुके में पैसे।  <span class="verse" id="V9">९&#160;</span>परन्तु जूतियाँ पहनो और दो-दो कुर्ते न पहनो।”  <span class="verse" id="V10">१०&#160;</span>और उसने उनसे कहा, “जहाँ कहीं तुम किसी घर में उतरो, तो जब तक वहाँ से विदा न हो, तब तक उसी घर में ठहरे रहो।  <span class="verse" id="V11">११&#160;</span>जिस स्थान के लोग तुम्हें ग्रहण न करें, और तुम्हारी न सुनें, वहाँ से चलते ही अपने तलवों की धूल झाड़ डालो, कि उन पर गवाही हो।”  <span class="verse" id="V12">१२&#160;</span>और उन्होंने जाकर प्रचार किया, कि मन फिराओ,  <span class="verse" id="V13">१३&#160;</span>और बहुत सी दुष्टात्माओं को निकाला, और बहुत बीमारों पर तेल मलकर* उन्हें चंगा किया। </div><div class='s'>यूहन्ना बपतिस्मा देनेवाले की हत्या </div><div class='p'> <span class="verse" id="V14">१४&#160;</span>और हेरोदेस राजा ने उसकी चर्चा सुनी, क्योंकि उसका नाम फैल गया था, और उसने कहा, कि “यूहन्ना बपतिस्मा देनेवाला मरे हुओं में से जी उठा है, इसलिए उससे ये सामर्थ्य के काम प्रगट होते हैं।”  <span class="verse" id="V15">१५&#160;</span>और औरों ने कहा, “यह एलिय्याह है*”, परन्तु औरों ने कहा, “भविष्यद्वक्ता या भविष्यद्वक्ताओं में से किसी एक के समान है।”  <span class="verse" id="V16">१६&#160;</span>हेरोदेस ने यह सुन कर कहा, “जिस यूहन्ना का सिर मैंने कटवाया था, वही जी उठा है।”  <span class="verse" id="V17">१७&#160;</span>क्योंकि हेरोदेस ने आप अपने भाई फिलिप्पुस की पत्‍नी हेरोदियास के कारण, जिससे उसने विवाह किया था, लोगों को भेजकर यूहन्ना को पकड़वाकर बन्दीगृह में डाल दिया था।  <span class="verse" id="V18">१८&#160;</span>क्योंकि यूहन्ना ने हेरोदेस से कहा था, “अपने भाई की पत्‍नी को रखना तुझे उचित नहीं।” (लैव्य. 18:16, लैव्य. 20:21)  <span class="verse" id="V19">१९&#160;</span>इसलिए हेरोदियास उससे बैर रखती थी और यह चाहती थी, कि उसे मरवा डाले, परन्तु ऐसा न हो सका,  <span class="verse" id="V20">२०&#160;</span>क्योंकि हेरोदेस यूहन्ना को धर्मी और पवित्र पुरुष जानकर उससे डरता था, और उसे बचाए रखता था, और उसकी सुनकर बहुत घबराता था, पर आनन्द से सुनता था।  <span class="verse" id="V21">२१&#160;</span>और ठीक अवसर पर जब हेरोदेस ने अपने जन्मदिन में अपने प्रधानों और सेनापतियों, और गलील के बड़े लोगों के लिये भोज किया।  <span class="verse" id="V22">२२&#160;</span>और उसी हेरोदियास की बेटी भीतर आई, और नाचकर हेरोदेस को और उसके साथ बैठनेवालों को प्रसन्‍न किया; तब राजा ने लड़की से कहा, “तू जो चाहे मुझसे माँग मैं तुझे दूँगा।”  <span class="verse" id="V23">२३&#160;</span>और उसने शपथ खाई, “मैं अपने आधे राज्य तक जो कुछ तू मुझसे माँगेगी मैं तुझे दूँगा।” (एस्ते. 5:3,6, एस्ते. 7:2)  <span class="verse" id="V24">२४&#160;</span>उसने बाहर जाकर अपनी माता से पूछा, “मैं क्या माँगूँ?” वह बोली, “यूहन्ना बपतिस्मा देनेवाले का सिर।”  <span class="verse" id="V25">२५&#160;</span>वह तुरन्त राजा के पास भीतर आई, और उससे विनती की, “मैं चाहती हूँ, कि तू अभी यूहन्ना बपतिस्मा देनेवाले का सिर एक थाल में मुझे मँगवा दे।”  <span class="verse" id="V26">२६&#160;</span>तब राजा बहुत उदास हुआ, परन्तु अपनी शपथ के कारण और साथ बैठनेवालों के कारण उसे टालना न चाहा।  <span class="verse" id="V27">२७&#160;</span>और राजा ने तुरन्त एक सिपाही को आज्ञा देकर भेजा, कि उसका सिर काट लाए।  <span class="verse" id="V28">२८&#160;</span>उसने जेलखाने में जाकर उसका सिर काटा, और एक थाल में रखकर लाया और लड़की को दिया, और लड़की ने अपनी माँ को दिया।  <span class="verse" id="V29">२९&#160;</span>यह सुनकर उसके चेले आए, और उसके शव को उठाकर कब्र में रखा। </div><div class='s'>यीशु का पाँच हजार पुरुषों को खिलाना </div><div class='p'> <span class="verse" id="V30">३०&#160;</span>प्रेरितों ने यीशु के पास इकट्ठे होकर, जो कुछ उन्होंने किया, और सिखाया था, सब उसको बता दिया।  <span class="verse" id="V31">३१&#160;</span>उसने उनसे कहा, “तुम आप अलग किसी एकान्त स्थान में आकर थोड़ा विश्राम करो।” क्योंकि बहुत लोग आते जाते थे, और उन्हें खाने का अवसर भी नहीं मिलता था।  <span class="verse" id="V32">३२&#160;</span>इसलिए वे नाव पर चढ़कर, सुनसान जगह में अलग चले गए।  <span class="verse" id="V33">३३&#160;</span>और बहुतों ने उन्हें जाते देखकर पहचान लिया, और सब नगरों से इकट्ठे होकर वहाँ पैदल दौड़े और उनसे पहले जा पहुँचे।  <span class="verse" id="V34">३४&#160;</span>उसने उतर कर बड़ी भीड़ देखी, और उन पर तरस खाया, क्योंकि वे उन भेड़ों के समान थे, जिनका कोई रखवाला न हो; और वह उन्हें बहुत सी बातें सिखाने लगा। (2 इति. 18:16, 1 राजा. 22:17)  <span class="verse" id="V35">३५&#160;</span>जब दिन बहुत ढल गया, तो उसके चेले उसके पास आकर कहने लगे, “यह सुनसान जगह है, और दिन बहुत ढल गया है।  <span class="verse" id="V36">३६&#160;</span>उन्हें विदा कर, कि चारों ओर के गाँवों और बस्तियों में जाकर, अपने लिये कुछ खाने को मोल लें।”  <span class="verse" id="V37">३७&#160;</span>उसने उन्हें उत्तर दिया, “तुम ही उन्हें खाने को दो।” उन्होंने उससे कहा, “क्या हम दो सौ दीनार की रोटियाँ मोल लें, और उन्हें खिलाएँ?”  <span class="verse" id="V38">३८&#160;</span>उसने उनसे कहा, “जाकर देखो तुम्हारे पास कितनी रोटियाँ हैं?” उन्होंने मालूम करके कहा, “पाँच रोटी और दो मछली भी।”  <span class="verse" id="V39">३९&#160;</span>तब उसने उन्हें आज्ञा दी, कि सब को हरी घास पर समूह में बैठा दो।  <span class="verse" id="V40">४०&#160;</span>वे सौ-सौ और पचास-पचास करके समूह में बैठ गए।  <span class="verse" id="V41">४१&#160;</span>और उसने उन पाँच रोटियों को और दो मछलियों को लिया, और स्वर्ग की ओर देखकर धन्यवाद किया और रोटियाँ तोड़-तोड़ कर चेलों को देता गया, कि वे लोगों को परोसें, और वे दो मछलियाँ भी उन सब में बाँट दीं।  <span class="verse" id="V42">४२&#160;</span>और सब खाकर तृप्त हो गए,  <span class="verse" id="V43">४३&#160;</span>और उन्होंने टुकड़ों से बारह टोकरियाँ भर कर उठाई, और कुछ मछलियों से भी।  <span class="verse" id="V44">४४&#160;</span>जिन्होंने रोटियाँ खाई, वे पाँच हजार पुरुष थे। </div><div class='s'>यीशु पानी पर चले </div><div class='p'> <span class="verse" id="V45">४५&#160;</span>तब उसने तुरन्त अपने चेलों को विवश किया कि वे नाव पर चढ़कर उससे पहले उस पार बैतसैदा को चले जाएँ, जब तक कि वह लोगों को विदा करे।  <span class="verse" id="V46">४६&#160;</span>और उन्हें विदा करके पहाड़ पर प्रार्थना करने को गया।  <span class="verse" id="V47">४७&#160;</span>और जब सांझ हुई, तो नाव झील के बीच में थी, और वह अकेला भूमि पर था।  <span class="verse" id="V48">४८&#160;</span>और जब उसने देखा, कि वे खेते-खेते घबरा गए हैं, क्योंकि हवा उनके विरुद्ध थी, तो रात के चौथे पहर के निकट वह झील पर चलते हुए उनके पास आया; और उनसे आगे निकल जाना चाहता था।  <span class="verse" id="V49">४९&#160;</span>परन्तु उन्होंने उसे झील पर चलते देखकर समझा, कि भूत है, और चिल्ला उठे,  <span class="verse" id="V50">५०&#160;</span>क्योंकि सब उसे देखकर घबरा गए थे। पर उसने तुरन्त उनसे बातें की और कहा, “धैर्य रखो : मैं हूँ; डरो मत।”  <span class="verse" id="V51">५१&#160;</span>तब वह उनके पास नाव पर आया, और हवा थम गई: वे बहुत ही आश्चर्य करने लगे।  <span class="verse" id="V52">५२&#160;</span>क्योंकि वे उन रोटियों के विषय में न समझे थे परन्तु उनके मन कठोर हो गए थे। </div><div class='s'>गन्नेसरत में रोगियों को चंगा करना </div><div class='p'> <span class="verse" id="V53">५३&#160;</span>और वे पार उतरकर गन्नेसरत में पहुँचे, और नाव घाट पर लगाई।  <span class="verse" id="V54">५४&#160;</span>और जब वे नाव पर से उतरे, तो लोग तुरन्त उसको पहचान कर,  <span class="verse" id="V55">५५&#160;</span>आस-पास के सारे देश में दौड़े, और बीमारों को खाटों पर डालकर, जहाँ-जहाँ समाचार पाया कि वह है, वहाँ-वहाँ लिए फिरे।  <span class="verse" id="V56">५६&#160;</span>और जहाँ कहीं वह गाँवों, नगरों, या बस्तियों में जाता था, तो लोग बीमारों को बाजारों में रखकर उससे विनती करते थे, कि वह उन्हें अपने वस्त्र के आँचल ही को छू लेने दे: और जितने उसे छूते थे, सब चंगे हो जाते थे। </div><ul class='tnav'>
<li><a href='index.htm'>मरकुस</a></li>
<li><a href='MRK05.htm'>&lt;</a></li>
<li><a href='MRK.htm'>६</a></li>
<li><a href='MRK07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
