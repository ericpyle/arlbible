<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल निर्गमन २५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>निर्गमन</a></li>
<li><a href='EXO24.htm'>&lt;</a></li>
<li><a href='EXO.htm'>२५</a></li>
<li><a href='EXO26.htm'>&gt;</a></li>
</ul>
<div class="main">
 
<div class='chapterlabel' id="V0"> २५</div><div class='s'>पवित्रस्‍थान के लिये भेंट </div><div class='p'> <span class="verse" id="V1">१&#160;</span>यहोवा ने मूसा से कहा,  <span class="verse" id="V2">२&#160;</span>“इस्राएलियों से यह कहना कि मेरे लिये भेंट लाएँ; जितने अपनी इच्छा से देना चाहें उन्हीं सभी से मेरी भेंट लेना।  <span class="verse" id="V3">३&#160;</span>और जिन वस्तुओं की भेंट उनसे लेनी हैं वे ये हैं; अर्थात् सोना, चाँदी, पीतल,  <span class="verse" id="V4">४&#160;</span>नीले, बैंगनी और लाल रंग का कपड़ा, सूक्ष्म सनी का कपड़ा, बकरी का बाल,  <span class="verse" id="V5">५&#160;</span>लाल रंग से रंगी हुई मेढ़ों की खालें, सुइसों की खालें, बबूल की लकड़ी,  <span class="verse" id="V6">६&#160;</span>उजियाले के लिये तेल, अभिषेक के तेल के लिये और सुगन्धित धूप के लिये सुगन्ध-द्रव्य,  <span class="verse" id="V7">७&#160;</span>एपोद और चपरास के लिये सुलैमानी पत्थर, और जड़ने के लिये मणि।  <span class="verse" id="V8">८&#160;</span>और वे मेरे लिये एक पवित्रस्‍थान बनाएँ, कि मैं उनके बीच निवास करूँ*।  <span class="verse" id="V9">९&#160;</span>जो कुछ मैं तुझे दिखाता हूँ, अर्थात् निवास-स्थान और उसके सब सामान का नमूना, उसी के अनुसार तुम लोग उसे बनाना। </div><div class='s'>साक्षीपत्र का सन्दूक </div><div class='p'> <span class="verse" id="V10">१०&#160;</span>“बबूल की लकड़ी का एक सन्दूक बनाया जाए; उसकी लम्बाई ढाई हाथ, और चौड़ाई और ऊँचाई डेढ़-डेढ़ हाथ की हो।  <span class="verse" id="V11">११&#160;</span>और उसको शुद्ध सोने से भीतर और बाहर मढ़वाना, और सन्दूक के ऊपर चारों ओर सोने की बाड़ बनवाना।  <span class="verse" id="V12">१२&#160;</span>और सोने के चार कड़े ढलवा कर उसके चारों पायों पर, एक ओर दो कड़े और दूसरी ओर भी दो कड़े लगवाना।  <span class="verse" id="V13">१३&#160;</span>फिर बबूल की लकड़ी के डंडे बनवाना, और उन्हें भी सोने से मढ़वाना।  <span class="verse" id="V14">१४&#160;</span>और डंडों को सन्दूक की दोनों ओर के कड़ों में डालना जिससे उनके बल सन्दूक उठाया जाए।  <span class="verse" id="V15">१५&#160;</span>वे डंडे सन्दूक के कड़ों में लगे रहें; और उससे अलग न किए जाएँ*।  <span class="verse" id="V16">१६&#160;</span>और जो साक्षीपत्र* मैं तुझे दूँगा उसे उसी सन्दूक में रखना।  <span class="verse" id="V17">१७&#160;</span>“फिर शुद्ध सोने का एक प्रायश्चित का ढकना बनवाना; उसकी लम्बाई ढाई हाथ, और चौड़ाई डेढ़ हाथ की हो।  <span class="verse" id="V18">१८&#160;</span>और सोना ढालकर दो करूब बनवाकर प्रायश्चित के ढकने के दोनों सिरों पर लगवाना।  <span class="verse" id="V19">१९&#160;</span>एक करूब तो एक सिरे पर और दूसरा करूब दूसरे सिरे पर लगवाना; और करूबों को और प्रायश्चित के ढकने को उसके ही टुकड़े से बनाकर उसके दोनों सिरों पर लगवाना।  <span class="verse" id="V20">२०&#160;</span>और उन करूबों के पंख ऊपर से ऐसे फैले हुए बनें कि प्रायश्चित का ढकना उनसे ढपा रहे, और उनके मुख आमने-सामने और प्रायश्चित के ढकने की ओर रहें।  <span class="verse" id="V21">२१&#160;</span>और प्रायश्चित के ढकने को सन्दूक के ऊपर लगवाना; और जो साक्षीपत्र मैं तुझे दूँगा उसे सन्दूक के भीतर रखना।  <span class="verse" id="V22">२२&#160;</span>और मैं उसके ऊपर रहकर तुझसे मिला करूँगा; और इस्राएलियों के लिये जितनी आज्ञाएँ मुझको तुझे देनी होंगी, उन सभी के विषय मैं प्रायश्चित के ढकने के ऊपर से और उन करूबों के बीच में से, जो साक्षीपत्र के सन्दूक पर होंगे, तुझसे वार्तालाप किया करूँगा। </div><div class='s'>पवित्र मेज </div><div class='p'> <span class="verse" id="V23">२३&#160;</span>“फिर बबूल की लकड़ी की एक मेज बनवाना; उसकी लम्बाई दो हाथ, चौड़ाई एक हाथ, और ऊँचाई डेढ़ हाथ की हो।  <span class="verse" id="V24">२४&#160;</span>उसे शुद्ध सोने से मढ़वाना, और उसके चारों ओर सोने की एक बाड़ बनवाना।  <span class="verse" id="V25">२५&#160;</span>और उसके चारों ओर चार अंगुल चौड़ी एक पटरी बनवाना, और इस पटरी के चारों ओर सोने की एक बाड़ बनवाना।  <span class="verse" id="V26">२६&#160;</span>और सोने के चार कड़े बनवाकर मेज के उन चारों कोनों में लगवाना जो उसके चारों पायों में होंगे।  <span class="verse" id="V27">२७&#160;</span>वे कड़े पटरी के पास ही हों, और डंडों के घरों का काम दें कि मेंज़ उन्हीं के बल उठाई जाए।  <span class="verse" id="V28">२८&#160;</span>और डंडों को बबूल की लकड़ी के बनवाकर सोने से मढ़वाना, और मेज उन्हीं से उठाई जाए।  <span class="verse" id="V29">२९&#160;</span>और उसके परात और धूपदान, और चमचे और उण्डेलने के कटोरे, सब शुद्ध सोने के बनवाना।  <span class="verse" id="V30">३०&#160;</span>और मेज पर मेरे आगे भेंट की रोटियाँ* नित्य रखा करना। </div><div class='s'>सोने का दीवट </div><div class='p'> <span class="verse" id="V31">३१&#160;</span>“फिर शुद्ध सोने की एक दीवट बनवाना। सोना ढलवा कर वह दीवट, पाये और डंडी सहित बनाया जाए; उसके पुष्पकोष, गाँठ और फूल, सब एक ही टुकड़े के बनें;  <span class="verse" id="V32">३२&#160;</span>और उसके किनारों से छः डालियाँ निकलें, तीन डालियाँ तो दीवट की एक ओर से और तीन डालियाँ उसकी दूसरी ओर से निकली हुई हों;  <span class="verse" id="V33">३३&#160;</span>एक-एक डाली में बादाम के फूल के समान तीन-तीन पुष्पकोष, एक-एक गाँठ, और एक-एक फूल हों; दीवट से निकली हुई छहों डालियों का यही आकार या रूप हो;  <span class="verse" id="V34">३४&#160;</span>और दीवट की डंडी में बादाम के फूल के समान चार पुष्पकोष अपनी-अपनी गाँठ और फूल समेत हों;  <span class="verse" id="V35">३५&#160;</span>और दीवट से निकली हुई छहों डालियों में से दो-दो डालियों के नीचे एक-एक गाँठ हो, वे दीवट समेत एक ही टुकड़े के बने हुए हों।  <span class="verse" id="V36">३६&#160;</span>उनकी गाँठें और डालियाँ, सब दीवट समेत एक ही टुकड़े की हों, शुद्ध सोना ढलवा कर पूरा दीवट एक ही टुकड़े का बनवाना।  <span class="verse" id="V37">३७&#160;</span>और सात दीपक बनवाना; और दीपक जलाए जाएँ कि वे दीवट के सामने प्रकाश दें।  <span class="verse" id="V38">३८&#160;</span>और उसके गुलतराश और गुलदान सब शुद्ध सोने के हों।  <span class="verse" id="V39">३९&#160;</span>वह सब इन समस्त सामान समेत किक्कार भर शुद्ध सोने का बने।  <span class="verse" id="V40">४०&#160;</span>और सावधान रहकर इन सब वस्तुओं को उस नमूने के समान बनवाना, जो तुझे इस पर्वत पर दिखाया गया है। </div><ul class='tnav'>
<li><a href='index.htm'>निर्गमन</a></li>
<li><a href='EXO24.htm'>&lt;</a></li>
<li><a href='EXO.htm'>२५</a></li>
<li><a href='EXO26.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
