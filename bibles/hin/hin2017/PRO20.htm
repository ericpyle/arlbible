<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन २०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO19.htm'>&lt;</a></li>
<li><a href='PRO.htm'>२०</a></li>
<li><a href='PRO21.htm'>&gt;</a></li>
</ul>
<div class="main">
 
<div class='chapterlabel' id="V0"> २०</div><div class='q'> <span class="verse" id="V1">१&#160;</span>दाखमधु ठट्ठा करनेवाला और मदिरा हल्ला मचानेवाली है; </div><div class='q'>जो कोई उसके कारण चूक करता है, वह बुद्धिमान नहीं। </div><div class='q'> <span class="verse" id="V2">२&#160;</span>राजा का क्रोध, जवान सिंह के गर्जन समान है; </div><div class='q'>जो उसको रोष दिलाता है वह अपना प्राण खो देता है। </div><div class='q'> <span class="verse" id="V3">३&#160;</span>मकद्दमें से हाथ उठाना, पुरुष की महिमा ठहरती है; </div><div class='q'>परन्तु सब मूर्ख झगड़ने को तैयार होते हैं। </div><div class='q'> <span class="verse" id="V4">४&#160;</span>आलसी मनुष्य शीत के कारण हल नहीं जोतता; </div><div class='q'>इसलिए कटनी के समय वह भीख माँगता, और कुछ नहीं पाता। </div><div class='q'> <span class="verse" id="V5">५&#160;</span>मनुष्य के मन की युक्ति अथाह तो है, </div><div class='q'>तो भी समझवाला मनुष्य उसको निकाल लेता है। </div><div class='q'> <span class="verse" id="V6">६&#160;</span>बहुत से मनुष्य अपनी निष्ठा का प्रचार करते हैं; </div><div class='q'>परन्तु सच्चा व्यक्ति कौन पा सकता है? </div><div class='q'> <span class="verse" id="V7">७&#160;</span>वह व्यक्ति जो अपनी सत्यनिष्ठा पर चलता है, </div><div class='q'>उसके पुत्र जो उसके पीछे चलते हैं, वे धन्य हैं। </div><div class='q'> <span class="verse" id="V8">८&#160;</span>राजा जो न्याय के सिंहासन पर बैठा करता है, </div><div class='q'>वह अपनी दृष्टि ही से सब बुराई को छाँट लेता है। </div><div class='q'> <span class="verse" id="V9">९&#160;</span>कौन कह सकता है कि मैंने अपने हृदय को पवित्र किया; </div><div class='q'>अथवा मैं पाप से शुद्ध हुआ हूँ? </div><div class='q'> <span class="verse" id="V10">१०&#160;</span>घटते-बढ़ते बटखरे और घटते-बढ़ते नपुए इन दोनों से यहोवा घृणा करता है। </div><div class='q'> <span class="verse" id="V11">११&#160;</span>लड़का भी अपने कामों से पहचाना जाता है, </div><div class='q'>कि उसका काम पवित्र और सीधा है, या नहीं। </div><div class='q'> <span class="verse" id="V12">१२&#160;</span>सुनने के लिये कान और देखने के लिये जो *आँखें हैं, </div><div class='q'>उन दोनों को यहोवा ने बनाया है। </div><div class='q'> <span class="verse" id="V13">१३&#160;</span>नींद से प्रीति न रख, नहीं तो दरिद्र हो जाएगा; </div><div class='q'>आँखें खोल* तब तू रोटी से तृप्त होगा। </div><div class='q'> <span class="verse" id="V14">१४&#160;</span>मोल लेने के समय ग्राहक, “अच्छी नहीं, अच्छी नहीं,” कहता है; </div><div class='q'>परन्तु चले जाने पर बढ़ाई करता है। </div><div class='q'> <span class="verse" id="V15">१५&#160;</span>सोना और बहुत से बहुमूल्य रत्न तो हैं; </div><div class='q'>परन्तु ज्ञान की बातें* अनमोल मणि ठहरी हैं। </div><div class='q'> <span class="verse" id="V16">१६&#160;</span>किसी अनजान के लिए जमानत देनेवाले के वस्त्र ले और पराए के प्रति जो उत्तरदायी हुआ है उससे बंधक की वस्तु ले रख। </div><div class='q'> <span class="verse" id="V17">१७&#160;</span>छल-कपट से प्राप्त रोटी मनुष्य को मीठी तो लगती है, </div><div class='q'>परन्तु बाद में उसका मुँह कंकड़ों से भर जाता है। </div><div class='q'> <span class="verse" id="V18">१८&#160;</span>सब कल्पनाएँ सम्मति ही से स्थिर होती हैं; </div><div class='q'>और युक्ति के साथ युद्ध करना चाहिये। </div><div class='q'> <span class="verse" id="V19">१९&#160;</span>जो लुतराई करता फिरता है वह भेद प्रगट करता है; </div><div class='q'>इसलिए बकवादी से मेल जोल न रखना। </div><div class='q'> <span class="verse" id="V20">२०&#160;</span>जो अपने माता-पिता को कोसता, </div><div class='q'>उसका दिया बुझ जाता, और घोर अंधकार हो जाता है। </div><div class='q'> <span class="verse" id="V21">२१&#160;</span>जो भाग पहले उतावली से मिलता है, </div><div class='q'>अन्त में उस पर आशीष नहीं होती। </div><div class='q'> <span class="verse" id="V22">२२&#160;</span>मत कह, “मैं बुराई का बदला लूँगा;” </div><div class='q'>वरन् यहोवा की बाट जोहता रह, वह तुझको छुड़ाएगा। (1 थिस्सलुनीकियों. 5:15) </div><div class='q'> <span class="verse" id="V23">२३&#160;</span>घटते बढ़ते बटखरों से यहोवा घृणा करता है, </div><div class='q'>और छल का तराजू अच्छा नहीं। </div><div class='q'> <span class="verse" id="V24">२४&#160;</span>मनुष्य का मार्ग यहोवा की ओर से ठहराया जाता है; </div><div class='q'>मनुष्य अपना मार्ग कैसे समझ सकेगा*? </div><div class='q'> <span class="verse" id="V25">२५&#160;</span>जो मनुष्य बिना विचारे किसी वस्तु को पवित्र ठहराए, </div><div class='q'>और जो मन्नत मानकर पूछपाछ करने लगे, वह फंदे में फंसेगा। </div><div class='q'> <span class="verse" id="V26">२६&#160;</span>बुद्धिमान राजा दुष्टों को फटकता है, </div><div class='q'>और उन पर दाँवने का पहिया चलवाता है। </div><div class='q'> <span class="verse" id="V27">२७&#160;</span>मनुष्य की आत्मा यहोवा का दीपक है; </div><div class='q'>वह मन की सब बातों की खोज करता है। (1 कुरिन्थियों. 2:11) </div><div class='q'> <span class="verse" id="V28">२८&#160;</span>राजा की रक्षा कृपा और सच्चाई के कारण होती है, </div><div class='q'>और कृपा करने से उसकी गद्दी संभलती है। </div><div class='q'> <span class="verse" id="V29">२९&#160;</span>जवानों का गौरव उनका बल है, </div><div class='q'>परन्तु बूढ़ों की शोभा उनके पक्के बाल हैं। </div><div class='q'> <span class="verse" id="V30">३०&#160;</span>चोट लगने से जो घाव होते हैं, वे बुराई दूर करते हैं; </div><div class='q'>और मार खाने से हृदय निर्मल हो जाता है। </div><ul class='tnav'>
<li><a href='index.htm'>नीतिवचन</a></li>
<li><a href='PRO19.htm'>&lt;</a></li>
<li><a href='PRO.htm'>२०</a></li>
<li><a href='PRO21.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
