<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल विलापगीत ५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>विलापगीत</a></li>
<li><a href='LAM04.htm'>&lt;</a></li>
<li><a href='LAM.htm'>५</a></li>
<li><a href='EZK01.htm'>&gt;</a></li>
</ul>
<div class="main">
 
<div class='chapterlabel' id="V0"> ५</div><div class='s'>पुनर्स्थापना की प्रार्थना </div><div class='q'> <span class="verse" id="V1">१&#160;</span>हे यहोवा, स्मरण कर कि हम पर क्या-क्या बिता है; </div><div class='q'>हमारी ओर दृष्टि करके हमारी नामधराई को देख! </div><div class='q'> <span class="verse" id="V2">२&#160;</span>हमारा भाग परदेशियों का हो गया और हमारे घर परायों के हो गए हैं। </div><div class='q'> <span class="verse" id="V3">३&#160;</span>हम अनाथ और पिताहीन हो गए; </div><div class='q'>हमारी माताएँ विधवा सी हो गई हैं। </div><div class='q'> <span class="verse" id="V4">४&#160;</span>हम मोल लेकर पानी पीते हैं, </div><div class='q'>हमको लकड़ी भी दाम से मिलती है। </div><div class='q'> <span class="verse" id="V5">५&#160;</span>खदेड़नेवाले हमारी गर्दन पर टूट पड़े हैं; </div><div class='q'>हम थक गए हैं, हमें विश्राम नहीं मिलता। </div><div class='q'> <span class="verse" id="V6">६&#160;</span>हम स्वयं मिस्र के अधीन हो गए, </div><div class='q'>और अश्शूर के भी, ताकि पेट भर सके। </div><div class='q'> <span class="verse" id="V7">७&#160;</span>हमारे पुरखाओं ने पाप किया, और मर मिटे हैं; </div><div class='q'>परन्तु उनके अधर्म के कामों का भार हमको उठाना पड़ा है। </div><div class='q'> <span class="verse" id="V8">८&#160;</span>हमारे ऊपर दास अधिकार रखते हैं; </div><div class='q'>उनके हाथ से कोई हमें नहीं छुड़ाता। </div><div class='q'> <span class="verse" id="V9">९&#160;</span>जंगल में की तलवार के कारण हम अपने प्राण जोखिम में डालकर भोजनवस्तु ले आते हैं। </div><div class='q'> <span class="verse" id="V10">१०&#160;</span>भूख की झुलसाने वाली आग के कारण, </div><div class='q'>हमारा चमड़ा तंदूर के समान काला हो गया है। </div><div class='q'> <span class="verse" id="V11">११&#160;</span>सिय्योन में स्त्रियाँ, </div><div class='q'>और यहूदा के नगरों में कुमारियाँ भ्रष्ट की गईं हैं। </div><div class='q'> <span class="verse" id="V12">१२&#160;</span>हाकिम हाथ के बल टाँगें गए हैं*; </div><div class='q'>और पुरनियों का कुछ भी आदर नहीं किया गया। </div><div class='q'> <span class="verse" id="V13">१३&#160;</span>जवानों को चक्की चलानी पड़ती है; </div><div class='q'>और बाल-बच्चे लकड़ी का बोझ उठाते हुए लड़खड़ाते हैं। </div><div class='q'> <span class="verse" id="V14">१४&#160;</span>अब फाटक पर पुरनिये नहीं बैठते, न जवानों का गीत सुनाई पड़ता है। </div><div class='q'> <span class="verse" id="V15">१५&#160;</span>हमारे मन का हर्ष जाता रहा, </div><div class='q'>हमारा नाचना विलाप में बदल गया है। </div><div class='q'> <span class="verse" id="V16">१६&#160;</span>हमारे सिर पर का मुकुट गिर पड़ा है; </div><div class='q'>हम पर हाय, क्योंकि हमने पाप किया है! </div><div class='q'> <span class="verse" id="V17">१७&#160;</span>इस कारण हमारा हृदय निर्बल हो गया है, </div><div class='q'>इन्हीं बातों से हमारी आँखें धुंधली पड़ गई हैं, </div><div class='q'> <span class="verse" id="V18">१८&#160;</span>क्योंकि सिय्योन पर्वत उजाड़ पड़ा है; </div><div class='q'>उसमें सियार घूमते हैं*। </div><div class='q'> <span class="verse" id="V19">१९&#160;</span>परन्तु हे यहोवा, तू तो सदा तक विराजमान रहेगा; </div><div class='q'>तेरा राज्य पीढ़ी-पीढ़ी बना रहेगा। </div><div class='q'> <span class="verse" id="V20">२०&#160;</span>तूने क्यों हमको सदा के लिये भुला दिया है, </div><div class='q'>और क्यों बहुत काल के लिये हमें छोड़ दिया है? </div><div class='q'> <span class="verse" id="V21">२१&#160;</span>हे यहोवा, हमको अपनी ओर फेर, तब हम फिर सुधर जाएँगे। </div><div class='q'>प्राचीनकाल के समान हमारे दिन बदलकर ज्यों के त्यों कर दे! </div><div class='q'> <span class="verse" id="V22">२२&#160;</span>क्या तूने हमें बिल्कुल त्याग दिया है? </div><div class='q'>क्या तू हम से अत्यन्त क्रोधित है? </div><ul class='tnav'>
<li><a href='index.htm'>विलापगीत</a></li>
<li><a href='LAM04.htm'>&lt;</a></li>
<li><a href='LAM.htm'>५</a></li>
<li><a href='EZK01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
