<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन १४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO13.htm'>&lt;</a></li>
<li><a href='PRO.htm'>१४</a></li>
<li><a href='PRO15.htm'>&gt;</a></li>
</ul>
<div class="main">
 
<div class='chapterlabel' id="V0"> १४</div><div class='q'> <span class="verse" id="V1">१&#160;</span>हर बुद्धिमान स्त्री अपने घर को बनाती है, </div><div class='q'>पर मूर्ख स्त्री उसको अपने ही हाथों से ढा देती है। </div><div class='q'> <span class="verse" id="V2">२&#160;</span>जो सिधाई से चलता वह यहोवा का भय माननेवाला है, </div><div class='q'>परन्तु जो टेढ़ी चाल चलता वह उसको तुच्छ जाननेवाला ठहरता है। </div><div class='q'> <span class="verse" id="V3">३&#160;</span>मूर्ख के मुँह में गर्व का अंकुर है*, </div><div class='q'>परन्तु बुद्धिमान लोग अपने वचनों के द्वारा रक्षा पाते हैं। </div><div class='q'> <span class="verse" id="V4">४&#160;</span>जहाँ बैल नहीं, वहाँ गौशाला स्वच्छ तो रहती है, </div><div class='q'>परन्तु बैल के बल से अनाज की बढ़ती होती है। </div><div class='q'> <span class="verse" id="V5">५&#160;</span>सच्चा साक्षी झूठ नहीं बोलता, </div><div class='q'>परन्तु झूठा साक्षी झूठी बातें उड़ाता है। </div><div class='q'> <span class="verse" id="V6">६&#160;</span>ठट्ठा करनेवाला बुद्धि को ढूँढ़ता, परन्तु नहीं पाता, </div><div class='q'>परन्तु समझवाले को ज्ञान सहज से मिलता है। (नीति. 17:24) </div><div class='q'> <span class="verse" id="V7">७&#160;</span>मूर्ख से अलग हो जा, तू उससे ज्ञान की बात न पाएगा। </div><div class='q'> <span class="verse" id="V8">८&#160;</span>विवेकी मनुष्य की बुद्धि* अपनी चाल को समझना है, </div><div class='q'>परन्तु मूर्खों की मूर्खता छल करना है। </div><div class='q'> <span class="verse" id="V9">९&#160;</span>मूर्ख लोग पाप का अंगीकार करने को ठट्ठा जानते हैं, </div><div class='q'>परन्तु सीधे लोगों के बीच अनुग्रह होता है। </div><div class='q'> <span class="verse" id="V10">१०&#160;</span>मन अपना ही दुःख जानता है, </div><div class='q'>और परदेशी उसके आनन्द में हाथ नहीं डाल सकता। </div><div class='q'> <span class="verse" id="V11">११&#160;</span>दुष्टों के घर का विनाश हो जाता है, </div><div class='q'>परन्तु सीधे लोगों के तम्बू में बढ़ती होती है। </div><div class='q'> <span class="verse" id="V12">१२&#160;</span>ऐसा मार्ग है*, जो मनुष्य को ठीक जान पड़ता है, </div><div class='q'>परन्तु उसके अन्त में मृत्यु ही मिलती है। </div><div class='q'> <span class="verse" id="V13">१३&#160;</span>हँसी के समय भी मन उदास हो सकता है, </div><div class='q'>और आनन्द के अन्त में शोक हो सकता है। </div><div class='q'> <span class="verse" id="V14">१४&#160;</span>जो बेईमान है, वह अपनी चालचलन का फल भोगता है, </div><div class='q'>परन्तु भला मनुष्य आप ही आप सन्तुष्‍ट होता है। </div><div class='q'> <span class="verse" id="V15">१५&#160;</span>भोला तो हर एक बात को सच मानता है, </div><div class='q'>परन्तु विवेकी मनुष्य समझ बूझकर चलता है। </div><div class='q'> <span class="verse" id="V16">१६&#160;</span>बुद्धिमान डरकर बुराई से हटता है, </div><div class='q'>परन्तु मूर्ख ढीठ होकर चेतावनी की उपेक्षा करता है। </div><div class='q'> <span class="verse" id="V17">१७&#160;</span>जो झट क्रोध करे, वह मूर्खता का काम करेगा, </div><div class='q'>और जो बुरी युक्तियाँ निकालता है, उससे लोग बैर रखते हैं। </div><div class='q'> <span class="verse" id="V18">१८&#160;</span>भोलों का भाग मूर्खता ही होता है, </div><div class='q'>परन्तु विवेकी मनुष्यों को ज्ञानरूपी मुकुट बाँधा जाता है। </div><div class='q'> <span class="verse" id="V19">१९&#160;</span>बुरे लोग भलों के सम्मुख, </div><div class='q'>और दुष्ट लोग धर्मी के फाटक पर दण्डवत् करेंगे। </div><div class='q'> <span class="verse" id="V20">२०&#160;</span>निर्धन का पड़ोसी भी उससे घृणा करता है, </div><div class='q'>परन्तु धनी के अनेक प्रेमी होते हैं। </div><div class='q'> <span class="verse" id="V21">२१&#160;</span>जो अपने पड़ोसी को तुच्छ जानता, वह पाप करता है, </div><div class='q'>परन्तु जो दीन लोगों पर अनुग्रह करता, वह धन्य होता है। </div><div class='q'> <span class="verse" id="V22">२२&#160;</span>जो बुरी युक्ति निकालते हैं, क्या वे भ्रम में नहीं पड़ते? </div><div class='q'>परन्तु भली युक्ति निकालनेवालों से करुणा और सच्चाई का व्यवहार किया जाता है। </div><div class='q'> <span class="verse" id="V23">२३&#160;</span>परिश्रम से सदा लाभ होता है, </div><div class='q'>परन्तु बकवाद करने से केवल घटती होती है। </div><div class='q'> <span class="verse" id="V24">२४&#160;</span>बुद्धिमानों का धन उनका मुकुट ठहरता है, </div><div class='q'>परन्तु मूर्ख से केवल मूर्खता ही उत्‍पन्‍न होती है। </div><div class='q'> <span class="verse" id="V25">२५&#160;</span>सच्चा साक्षी बहुतों के प्राण बचाता है, </div><div class='q'>परन्तु जो झूठी बातें उड़ाया करता है उससे धोखा ही होता है। </div><div class='q'> <span class="verse" id="V26">२६&#160;</span>यहोवा के भय में दृढ़ भरोसा है, </div><div class='q'>और यह उसके संतानों के लिए शरणस्थान होगा। </div><div class='q'> <span class="verse" id="V27">२७&#160;</span>यहोवा का भय मानना, जीवन का सोता है, </div><div class='q'>और उसके द्वारा लोग मृत्यु के फंदों से बच जाते हैं। </div><div class='q'> <span class="verse" id="V28">२८&#160;</span>राजा की महिमा प्रजा की बहुतायत से होती है, </div><div class='q'>परन्तु जहाँ प्रजा नहीं, वहाँ हाकिम नाश हो जाता है। </div><div class='q'> <span class="verse" id="V29">२९&#160;</span>जो विलम्ब से क्रोध करनेवाला है वह बड़ा समझवाला है, </div><div class='q'>परन्तु जो अधीर होता है, वह मूर्खता को बढ़ाता है। </div><div class='q'> <span class="verse" id="V30">३०&#160;</span>शान्त मन*, तन का जीवन है, </div><div class='q'>परन्तु ईर्ष्या से हड्डियाँ भी गल जाती हैं। </div><div class='q'> <span class="verse" id="V31">३१&#160;</span>जो कंगाल पर अंधेर करता, वह उसके कर्ता की निन्दा करता है, </div><div class='q'>परन्तु जो दरिद्र पर अनुग्रह करता, वह उसकी महिमा करता है। </div><div class='q'> <span class="verse" id="V32">३२&#160;</span>दुष्ट मनुष्य बुराई करता हुआ नाश हो जाता है, </div><div class='q'>परन्तु धर्मी को मृत्यु के समय भी शरण मिलती है। </div><div class='q'> <span class="verse" id="V33">३३&#160;</span>समझवाले के मन में बुद्धि वास किए रहती है, </div><div class='q'>परन्तु मूर्ख मनुष्‍य बुद्धि के विषय में कुछ भी नहीं जानता। </div><div class='q'> <span class="verse" id="V34">३४&#160;</span>जाति की बढ़ती धर्म ही से होती है, </div><div class='q'>परन्तु पाप से देश के लोगों का अपमान होता है। </div><div class='q'> <span class="verse" id="V35">३५&#160;</span>जो कर्मचारी बुद्धि से काम करता है उस पर राजा प्रसन्‍न होता है, </div><div class='q'>परन्तु जो लज्जा के काम करता, उस पर वह रोष करता है। </div><ul class='tnav'>
<li><a href='index.htm'>नीतिवचन</a></li>
<li><a href='PRO13.htm'>&lt;</a></li>
<li><a href='PRO.htm'>१४</a></li>
<li><a href='PRO15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
