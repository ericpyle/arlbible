<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल जकर्याह २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>जकर्याह</a></li>
<li><a href='ZEC01.htm'>&lt;</a></li>
<li><a href='ZEC.htm'>२</a></li>
<li><a href='ZEC03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>माप की रेखा का दर्शन </div><div class='p'> <span class="verse" id="V1">१&#160;</span>फिर मैंने अपनी आँखें उठाई तो क्या देखा, कि हाथ में नापने की डोरी लिए हुए एक पुरुष है।  <span class="verse" id="V2">२&#160;</span>तब मैंने उससे पूछा, “तू कहाँ जाता है?” उसने मुझसे कहा, “यरूशलेम को नापने जाता हूँ कि देखूँ उसकी चौड़ाई कितनी, और लम्बाई कितनी है।” (प्रका. 21:15)  <span class="verse" id="V3">३&#160;</span>तब मैंने क्या देखा, कि जो दूत मुझसे बातें करता था वह चला गया, और दूसरा दूत उससे मिलने के लिये आकर,  <span class="verse" id="V4">४&#160;</span>उससे कहता है, “दौड़कर उस जवान से कह, 'यरूशलेम मनुष्यों और घरेलू पशुओं की बहुतायत के मारे शहरपनाह के बाहर-बाहर भी बसेगी।  <span class="verse" id="V5">५&#160;</span>और यहोवा की यह वाणी है, कि मैं आप उसके चारों ओर आग के समान शहरपनाह ठहरूँगा, और उसके बीच में तेजोमय होकर दिखाई दूँगा'।” </div><div class='s'>सिय्योन और सारे राष्ट्रों का आनेवाला आनन्द </div><div class='p'> <span class="verse" id="V6">६&#160;</span>यहोवा की यह वाणी है, “देखो, सुनो उत्तर के देश में से भाग जाओ, क्योंकि मैंने तुम को आकाश की चारों वायुओं के समान तितर-बितर किया है। (यशा. 48: 20, व्य. 28: 64, मत्ती 24:31)  <span class="verse" id="V7">७&#160;</span>हे बाबेल जाति के संग रहनेवाली, सिय्योन को बचकर निकल भाग!  <span class="verse" id="V8">८&#160;</span>क्योंकि सेनाओं का यहोवा यह कहता है, उस तेज के प्रगट होने के बाद उसने मुझे उन जातियों के पास भेजा है जो तुम्हें लूटती थीं, क्योंकि जो तुम को छूता है, वह मेरी आँख की पुतली ही को छूता है।  <span class="verse" id="V9">९&#160;</span>देखो, मैं अपना हाथ उन पर उठाऊँगा, तब वे उन्हीं से लूटे जाएँगे जो उनके दास हुए थे। तब तुम जानोगे कि सेनाओं के यहोवा ने मुझे भेजा है।  <span class="verse" id="V10">१०&#160;</span>हे सिय्योन की बेटी, ऊँचे स्वर से गा और आनन्द कर*, क्योंकि देख, मैं आकर तेरे बीच में निवास करूँगा, यहोवा की यही वाणी है।  <span class="verse" id="V11">११&#160;</span>उस समय बहुत सी जातियाँ यहोवा से मिल जाएँगी, और मेरी प्रजा हो जाएँगी; और मैं तेरे बीच में वास करूँगा,  <span class="verse" id="V12">१२&#160;</span>और तू जानेगी कि सेनाओं के यहोवा ने मुझे तेरे पास भेज दिया है। और यहोवा यहूदा को पवित्र देश में अपना भाग कर लेगा, और यरूशलेम को फिर अपना ठहराएगा।  <span class="verse" id="V13">१३&#160;</span>“हे सब प्राणियों! यहोवा के सामने चुप रहो; क्योंकि वह जागकर अपने पवित्र निवास-स्थान से निकला है।” </div><ul class='tnav'>
<li><a href='index.htm'>जकर्याह</a></li>
<li><a href='ZEC01.htm'>&lt;</a></li>
<li><a href='ZEC.htm'>२</a></li>
<li><a href='ZEC03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
