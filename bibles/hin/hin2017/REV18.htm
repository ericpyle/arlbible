<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल प्रकाशितवाक्य १८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>प्रकाशितवाक्य</a></li>
<li><a href='REV17.htm'>&lt;</a></li>
<li><a href='REV.htm'>१८</a></li>
<li><a href='REV19.htm'>&gt;</a></li>
</ul>
<div class="main">
 
<div class='chapterlabel' id="V0"> १८</div><div class='s'>बाबेल का विनाश </div><div class='p'> <span class="verse" id="V1">१&#160;</span>इसके बाद मैंने एक स्वर्गदूत को स्वर्ग से उतरते देखा, जिसको बड़ा अधिकार प्राप्त था; और पृथ्वी उसके तेज से प्रकाशित हो उठी।  <span class="verse" id="V2">२&#160;</span>उसने ऊँचे शब्द से पुकारकर कहा, </div><div class='q'>“गिर गया, बड़ा बाबेल गिर गया है! और दुष्टात्माओं का निवास, </div><div class='q'>और हर एक अशुद्ध आत्मा का अड्डा, और हर एक अशुद्ध और घृणित पक्षी का अड्डा हो गया। (यशा. 13:21, यिर्म. 50:39, यिर्म. 51:37) </div><div class='q'> <span class="verse" id="V3">३&#160;</span>क्योंकि उसके व्यभिचार के भयानक मदिरा के कारण सब जातियाँ गिर गई हैं, </div><div class='q'>और पृथ्वी के राजाओं ने उसके साथ व्यभिचार किया है; </div><div class='q'>और पृथ्वी के व्यापारी उसके सुख-विलास की बहुतायत के कारण धनवान हुए हैं।” (यिर्म. 51:7) </div><div class='q'> <span class="verse" id="V4">४&#160;</span>फिर मैंने स्वर्ग से एक और शब्द सुना, </div><div class='q'>“हे मेरे लोगों, उसमें से निकल आओ* कि तुम उसके पापों में भागी न हो, </div><div class='q'>और उसकी विपत्तियों में से कोई तुम पर आ न पड़े; (यशा. 52:11, यिर्म. 50:8, यिर्म. 51:45) </div><div class='q'> <span class="verse" id="V5">५&#160;</span>क्योंकि उसके पापों का ढेर स्वर्ग तक पहुँच गया हैं, </div><div class='q'>और उसके अधर्म परमेश्‍वर को स्मरण आए हैं। </div><div class='q'> <span class="verse" id="V6">६&#160;</span>जैसा उसने तुम्हें दिया है, वैसा ही उसको दो, </div><div class='q'>और उसके कामों के अनुसार उसे दो गुणा बदला दो*, </div><div class='q'>जिस कटोरे में उसने भर दिया था उसी में उसके लिये दो गुणा भर दो। (भज. 137:8) </div><div class='q'> <span class="verse" id="V7">७&#160;</span>जितनी उसने अपनी बड़ाई की और सुख-विलास किया; </div><div class='q'>उतनी उसको पीड़ा, और शोक दो; </div><div class='q'>क्योंकि वह अपने मन में कहती है, ‘मैं रानी हो बैठी हूँ, विधवा नहीं; और शोक में कभी न पड़ूँगी।’ </div><div class='q'> <span class="verse" id="V8">८&#160;</span>इस कारण एक ही दिन में उस पर विपत्तियाँ आ पड़ेंगी, </div><div class='q'>अर्थात् मृत्यु, और शोक, और अकाल; और वह आग में भस्म कर दी जाएगी, </div><div class='q'>क्योंकि उसका न्यायी प्रभु परमेश्‍वर शक्तिमान है। (यिर्म. 50:31) </div><div class='s'>बाबेल के लिये विलाप </div><div class='p'> <span class="verse" id="V9">९&#160;</span>“और पृथ्वी के राजा जिन्होंने उसके साथ व्यभिचार, और सुख-विलास किया, जब उसके जलने का धूआँ देखेंगे, तो उसके लिये रोएँगे, और छाती पीटेंगे। (यिर्म. 50:46)  <span class="verse" id="V10">१०&#160;</span>और उसकी पीड़ा के डर के मारे वे बड़ी दूर खड़े होकर कहेंगे, </div><div class='q'>‘हे बड़े नगर, बाबेल! हे दृढ़ नगर, हाय! हाय! </div><div class='q'>घड़ी ही भर में तुझे दण्ड मिल गया है।’ (यिर्म. 51:8-9) </div><div class='p'> <span class="verse" id="V11">११&#160;</span>“और पृथ्वी के व्यापारी उसके लिये रोएँगे और विलाप करेंगे, क्योंकि अब कोई उनका माल मोल न लेगा  <span class="verse" id="V12">१२&#160;</span>अर्थात् सोना, चाँदी, रत्न, मोती, मलमल, बैंगनी, रेशमी, लाल रंग के कपड़े, हर प्रकार का सुगन्धित काठ, हाथी दाँत की हर प्रकार की वस्तुएँ, बहुमूल्य काठ, पीतल, लोहे और संगमरमर की सब भाँति के पात्र,  <span class="verse" id="V13">१३&#160;</span>और दालचीनी, मसाले, धूप, गन्धरस, लोबान, मदिरा, तेल, मैदा, गेहूँ, गाय-बैल, भेड़-बकरियाँ, घोड़े, रथ, और दास, और मनुष्यों के प्राण।  <span class="verse" id="V14">१४&#160;</span>अब तेरे मन भावने फल तेरे पास से जाते रहे; और सुख-विलास और वैभव की वस्तुएँ तुझ से दूर हुई हैं, और वे फिर कदापि न मिलेगी।  <span class="verse" id="V15">१५&#160;</span>इन वस्तुओं के व्यापारी जो उसके द्वारा धनवान हो गए थे, उसकी पीड़ा के डर के मारे दूर खड़े होंगे, और रोते और विलाप करते हुए कहेंगे, </div><div class='q'> <span class="verse" id="V16">१६&#160;</span>‘हाय! हाय! यह बड़ा नगर जो मलमल, बैंगनी, लाल रंग के कपड़े पहने था, </div><div class='q'>और सोने, रत्नों और मोतियों से सजा था; </div><div class='q'> <span class="verse" id="V17">१७&#160;</span>घड़ी ही भर में उसका ऐसा भारी धन नाश हो गया।’ </div><div class='p'>और हर एक माँझी, और जलयात्री, और मल्लाह, और जितने समुद्र से कमाते हैं, सब दूर खड़े हुए,  <span class="verse" id="V18">१८&#160;</span>और उसके जलने का धूआँ देखते हुए पुकारकर कहेंगे, ‘कौन सा नगर इस बड़े नगर के समान है?’ (यिर्म. 51:37)  <span class="verse" id="V19">१९&#160;</span>और अपने-अपने सिरों पर धूल डालेंगे*, और रोते हुए और विलाप करते हुए चिल्ला-चिल्लाकर कहेंगे, </div><div class='q'>‘हाय! हाय! यह बड़ा नगर जिसकी सम्पत्ति के द्वारा समुद्र के सब जहाज वाले धनी हो गए थे, </div><div class='q'>घड़ी ही भर में उजड़ गया।’ (यहे. 27:30) </div><div class='q'> <span class="verse" id="V20">२०&#160;</span>हे स्वर्ग, और हे पवित्र लोगों, </div><div class='q'>और प्रेरितों, और भविष्यद्वक्ताओं, उस पर आनन्द करो, </div><div class='q'>क्योंकि परमेश्‍वर ने न्याय करके उससे तुम्हारा पलटा लिया है।” </div><div class='s'>बाबेल के विनाश की अन्तिम स्थिति </div><div class='p'> <span class="verse" id="V21">२१&#160;</span>फिर एक बलवन्त स्वर्गदूत ने बड़ी चक्की के पाट के समान एक पत्थर उठाया, और यह कहकर समुद्र में फेंक दिया, </div><div class='q'>“बड़ा नगर बाबेल ऐसे ही बड़े बल से गिराया जाएगा, </div><div class='q'>और फिर कभी उसका पता न मिलेगा। (यिर्म. 51:63-64, यहे. 26:21) </div><div class='q'> <span class="verse" id="V22">२२&#160;</span>वीणा बजानेवालों, गायकों, बंसी बजानेवालों, और तुरही फूँकनेवालों का शब्द फिर कभी तुझ में सुनाई न देगा, </div><div class='q'>और किसी उद्यम का कोई कारीगर भी फिर कभी तुझ में न मिलेगा; </div><div class='q'>और चक्की के चलने का शब्द फिर कभी तुझ में सुनाई न देगा; (यशा. 24:8, यहे. 26:13) </div><div class='q'> <span class="verse" id="V23">२३&#160;</span>और दीया का उजाला फिर कभी तुझ में न चमकेगा </div><div class='q'>और दूल्हे और दुल्हन का शब्द फिर कभी तुझ में सुनाई न देगा; </div><div class='q'>क्योंकि तेरे व्यापारी पृथ्वी के प्रधान थे, </div><div class='q'>और तेरे टोने से सब जातियाँ भरमाई गई थी। (यिर्म. 7:34, यिर्म. 16:9) </div><div class='q'> <span class="verse" id="V24">२४&#160;</span>और भविष्यद्वक्ताओं और पवित्र लोगों, और पृथ्वी पर सब मरे हुओं का लहू उसी में पाया गया।” (यिर्म. 51:49) </div><ul class='tnav'>
<li><a href='index.htm'>प्रकाशितवाक्य</a></li>
<li><a href='REV17.htm'>&lt;</a></li>
<li><a href='REV.htm'>१८</a></li>
<li><a href='REV19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
