<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यशायाह २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यशायाह</a></li>
<li><a href='ISA01.htm'>&lt;</a></li>
<li><a href='ISA.htm'>२</a></li>
<li><a href='ISA03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>शान्ति का शहर </div><div class='p'> <span class="verse" id="V1">१&#160;</span>आमोत्‍स के पुत्र यशायाह का वचन, जो उसने यहूदा और यरूशलेम के विषय में दर्शन में पाया। </div><div class='q'> <span class="verse" id="V2">२&#160;</span>अन्त के दिनों में ऐसा होगा कि यहोवा के भवन का पर्वत सब पहाड़ों पर दृढ़ किया जाएगा, </div><div class='q'>और सब पहाड़ियों से अधिक ऊँचा किया जाएगा; </div><div class='q'>और हर जाति के लोग धारा के समान उसकी ओर चलेंगे। </div><div class='q'> <span class="verse" id="V3">३&#160;</span>और बहुत देशों के लोग आएँगे, और आपस में कहेंगे: </div><div class='q'>“आओ, हम यहोवा के पर्वत पर चढ़कर, याकूब के परमेश्‍वर के भवन में जाएँ; </div><div class='q'>तब वह हमको अपने मार्ग सिखाएगा, और हम उसके पथों पर चलेंगे।” </div><div class='q'>क्योंकि यहोवा की व्यवस्था सिय्योन से, और उसका वचन यरूशलेम से निकलेगा। (जक. 8:20-23) </div><div class='q'> <span class="verse" id="V4">४&#160;</span>वह जाति-जाति का न्याय करेगा, और देश-देश के लोगों के झगड़ों को मिटाएगा; </div><div class='q'>और वे अपनी तलवारें पीट कर हल के फाल और अपने भालों को हँसिया बनाएँगे; </div><div class='q'>तब एक जाति दूसरी जाति के विरुद्ध फिर तलवार न चलाएगी, </div><div class='q'>न लोग भविष्य में युद्ध की विद्या सीखेंगे। अहंकार नष्ट किया जाएगा (भज. 46:9, मीका. 4:3) </div><div class='q'> <span class="verse" id="V5">५&#160;</span>हे याकूब के घराने, आ, हम यहोवा के प्रकाश में चलें*। (इफि. 5:8, 1 यूह. 1:7) </div><div class='q'> <span class="verse" id="V6">६&#160;</span>तूने अपनी प्रजा याकूब के घराने को त्याग दिया है, </div><div class='q'>क्योंकि वे पूर्वजों के व्यवहार पर तन मन से चलते और पलिश्तियों के समान टोना करते हैं, </div><div class='q'>और परदेशियों के साथ हाथ मिलाते हैं। </div><div class='q'> <span class="verse" id="V7">७&#160;</span>उनका देश चाँदी और सोने से भरपूर है*, और उनके रखे हुए धन की सीमा नहीं; </div><div class='q'>उनका देश घोड़ों से भरपूर है, और उनके रथ अनगिनत हैं। </div><div class='q'> <span class="verse" id="V8">८&#160;</span>उनका देश मूरतों से भरा है; </div><div class='q'>वे अपने हाथों की बनाई हुई वस्तुओं को जिन्हें उन्होंने अपनी उँगलियों से संवारा है, दण्डवत् करते हैं। </div><div class='q'> <span class="verse" id="V9">९&#160;</span>इससे मनुष्य झुकते, और बड़े मनुष्य नीचे किए गए है, इस कारण उनको क्षमा न कर! </div><div class='q'> <span class="verse" id="V10">१०&#160;</span>यहोवा के भय के कारण और उसके प्रताप के मारे चट्टान में घुस जा, </div><div class='q'>और मिट्टी में छिप जा। (प्रका. 6:15, यशा. 15-16, लूका 23:30) </div><div class='q'> <span class="verse" id="V11">११&#160;</span>क्योंकि आदमियों की घमण्ड भरी आँखें नीची की जाएँगी और मनुष्यों का घमण्ड दूर किया जाएगा; </div><div class='q'>और उस दिन केवल यहोवा ही ऊँचे पर विराजमान रहेगा। (2 थिस्स. 1:9) </div><div class='q'> <span class="verse" id="V12">१२&#160;</span>क्योंकि सेनाओं के यहोवा का दिन सब घमण्डियों </div><div class='q'>और ऊँची गर्दनवालों पर और उन्नति से फूलनेवालों पर आएगा; और वे झुकाए जाएँगे; </div><div class='q'> <span class="verse" id="V13">१३&#160;</span>और लबानोन के सब देवदारों पर जो ऊँचे और बड़े हैं; </div><div class='q'> <span class="verse" id="V14">१४&#160;</span>बाशान के सब बांज वृक्षों पर; </div><div class='q'>और सब ऊँचे पहाड़ों और सब ऊँची पहाड़ियों पर; </div><div class='q'> <span class="verse" id="V15">१५&#160;</span>सब ऊँचे गुम्मटों और सब दृढ़ शहरपनाहों पर; </div><div class='q'> <span class="verse" id="V16">१६&#160;</span>तर्शीश के सब जहाजों और सब सुन्दर चित्रकारी पर वह दिन आता है। </div><div class='q'> <span class="verse" id="V17">१७&#160;</span>मनुष्य का गर्व मिटाया जाएगा, और मनुष्यों का घमण्ड नीचा किया जाएगा; </div><div class='q'>और उस दिन केवल यहोवा ही ऊँचे पर विराजमान रहेगा। </div><div class='q'> <span class="verse" id="V18">१८&#160;</span>मूरतें सब की सब नष्ट हो जाएँगी। </div><div class='q'> <span class="verse" id="V19">१९&#160;</span>जब यहोवा पृथ्वी को कम्पित करने के लिये उठेगा, </div><div class='q'>तब उसके भय के कारण और उसके प्रताप के मारे लोग चट्टानों की गुफाओं और भूमि के बिलों में जा घुसेंगे। </div><div class='q'> <span class="verse" id="V20">२०&#160;</span>उस दिन लोग अपनी चाँदी-सोने की मूरतों को जिन्हें उन्होंने दण्डवत् करने के लिये बनाया था, </div><div class='q'>छछून्दरों और चमगादड़ों के आगे फेकेंगे, </div><div class='q'> <span class="verse" id="V21">२१&#160;</span>और जब यहोवा पृथ्वी को कम्पित करने के लिये उठेगा </div><div class='q'>तब वे उसके भय के कारण और उसके प्रताप के मारे चट्टानों की दरारों और पहाड़ियों के छेदों में घुसेंगे। </div><div class='q'> <span class="verse" id="V22">२२&#160;</span>इसलिए तुम मनुष्य से परे रहो जिसकी श्‍वास उसके नथनों में है*, </div><div class='q'>क्योंकि उसका मूल्य है ही क्या? </div><ul class='tnav'>
<li><a href='index.htm'>यशायाह</a></li>
<li><a href='ISA01.htm'>&lt;</a></li>
<li><a href='ISA.htm'>२</a></li>
<li><a href='ISA03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
