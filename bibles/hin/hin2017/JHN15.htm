<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यूहन्ना १५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यूहन्ना</a></li>
<li><a href='JHN14.htm'>&lt;</a></li>
<li><a href='JHN.htm'>१५</a></li>
<li><a href='JHN16.htm'>&gt;</a></li>
</ul>
<div class="main">
 
<div class='chapterlabel' id="V0"> १५</div><div class='s'>सच्ची दाखलता </div><div class='p'> <span class="verse" id="V1">१&#160;</span>“सच्ची दाखलता मैं हूँ; और मेरा पिता किसान है।  <span class="verse" id="V2">२&#160;</span>जो डाली मुझ में है*, और नहीं फलती, उसे वह काट डालता है, और जो फलती है, उसे वह छाँटता है ताकि और फले।  <span class="verse" id="V3">३&#160;</span>तुम तो उस वचन के कारण जो मैंने तुम से कहा है, शुद्ध हो।  <span class="verse" id="V4">४&#160;</span>तुम मुझ में बने रहो*, और मैं तुम में जैसे डाली यदि दाखलता में बनी न रहे, तो अपने आप से नहीं फल सकती, वैसे ही तुम भी यदि मुझ में बने न रहो तो नहीं फल सकते।  <span class="verse" id="V5">५&#160;</span>मैं दाखलता हूँ: तुम डालियाँ हो; जो मुझ में बना रहता है, और मैं उसमें, वह बहुत फल फलता है, क्योंकि मुझसे अलग होकर तुम कुछ भी नहीं कर सकते*।  <span class="verse" id="V6">६&#160;</span>यदि कोई मुझ में बना न रहे, तो वह डाली के समान फेंक दिया जाता, और सूख जाता है; और लोग उन्हें बटोरकर आग में झोंक देते हैं, और वे जल जाती हैं।  <span class="verse" id="V7">७&#160;</span>यदि तुम मुझ में बने रहो, और मेरी बातें तुम में बनी रहें तो जो चाहो माँगो और वह तुम्हारे लिये हो जाएगा।  <span class="verse" id="V8">८&#160;</span>मेरे पिता की महिमा इसी से होती है, कि तुम बहुत सा फल लाओ, तब ही तुम मेरे चेले ठहरोगे।  <span class="verse" id="V9">९&#160;</span>जैसा पिता ने मुझसे प्रेम रखा, वैसे ही मैंने तुम से प्रेम रखा, मेरे प्रेम में बने रहो।  <span class="verse" id="V10">१०&#160;</span>यदि तुम मेरी आज्ञाओं को मानोगे, तो मेरे प्रेम में बने रहोगे जैसा कि मैंने अपने पिता की आज्ञाओं को माना है, और उसके प्रेम में बना रहता हूँ।  <span class="verse" id="V11">११&#160;</span>मैंने ये बातें तुम से इसलिए कही हैं, कि मेरा आनन्द तुम में बना रहे, और तुम्हारा आनन्द पूरा हो जाए। </div><div class='s'>चेलों का एक दूसरे से संबंध </div><div class='p'> <span class="verse" id="V12">१२&#160;</span>“मेरी आज्ञा यह है, कि जैसा मैंने तुम से प्रेम रखा, वैसा ही तुम भी एक दूसरे से प्रेम रखो।  <span class="verse" id="V13">१३&#160;</span>इससे बड़ा प्रेम किसी का नहीं, कि कोई अपने मित्रों के लिये अपना प्राण दे।  <span class="verse" id="V14">१४&#160;</span>जो कुछ मैं तुम्हें आज्ञा देता हूँ, यदि उसे करो, तो तुम मेरे मित्र हो।  <span class="verse" id="V15">१५&#160;</span>अब से मैं तुम्हें दास न कहूँगा, क्योंकि दास नहीं जानता, कि उसका स्वामी क्या करता है: परन्तु मैंने तुम्हें मित्र कहा है, क्योंकि मैंने जो बातें अपने पिता से सुनीं, वे सब तुम्हें बता दीं।  <span class="verse" id="V16">१६&#160;</span>तुम ने मुझे नहीं चुना* परन्तु मैंने तुम्हें चुना है और तुम्हें ठहराया ताकि तुम जाकर फल लाओ; और तुम्हारा फल बना रहे, कि तुम मेरे नाम से जो कुछ पिता से माँगो, वह तुम्हें दे।  <span class="verse" id="V17">१७&#160;</span>इन बातों की आज्ञा मैं तुम्हें इसलिए देता हूँ, कि तुम एक दूसरे से प्रेम रखो। </div><div class='s'>संसार से सताव </div><div class='p'> <span class="verse" id="V18">१८&#160;</span>“यदि संसार तुम से बैर रखता है, तो तुम जानते हो, कि उसने तुम से पहले मुझसे भी बैर रखा।  <span class="verse" id="V19">१९&#160;</span>यदि तुम संसार के होते, तो संसार अपनों से प्रेम रखता, परन्तु इस कारण कि तुम संसार के नहीं वरन् मैंने तुम्हें संसार में से चुन लिया है; इसलिए संसार तुम से बैर रखता है।  <span class="verse" id="V20">२०&#160;</span>जो बात मैंने तुम से कही थी, ‘दास अपने स्वामी से बड़ा नहीं होता,’ उसको याद रखो यदि उन्होंने मुझे सताया, तो तुम्हें भी सताएँगे; यदि उन्होंने मेरी बात मानी, तो तुम्हारी भी मानेंगे।  <span class="verse" id="V21">२१&#160;</span>परन्तु यह सब कुछ वे मेरे नाम के कारण तुम्हारे साथ करेंगे क्योंकि वे मेरे भेजनेवाले को नहीं जानते।  <span class="verse" id="V22">२२&#160;</span>यदि मैं न आता और उनसे बातें न करता, तो वे पापी न ठहरते परन्तु अब उन्हें उनके पाप के लिये कोई बहाना नहीं।  <span class="verse" id="V23">२३&#160;</span>जो मुझसे बैर रखता है, वह मेरे पिता से भी बैर रखता है।  <span class="verse" id="V24">२४&#160;</span>यदि मैं उनमें वे काम न करता, जो और किसी ने नहीं किए तो वे पापी नहीं ठहरते, परन्तु अब तो उन्होंने मुझे और मेरे पिता दोनों को देखा, और दोनों से बैर किया।  <span class="verse" id="V25">२५&#160;</span>और यह इसलिए हुआ, कि वह वचन पूरा हो, जो उनकी व्यवस्था में लिखा है, ‘उन्होंने मुझसे व्यर्थ बैर किया।’ (भज. 69:4, भज. 109:3)  <span class="verse" id="V26">२६&#160;</span>परन्तु जब वह सहायक आएगा, जिसे मैं तुम्हारे पास पिता की ओर से भेजूँगा, अर्थात् सत्य का आत्मा जो पिता की ओर से निकलता है, तो वह मेरी गवाही देगा।  <span class="verse" id="V27">२७&#160;</span>और तुम भी गवाह हो क्योंकि तुम आरम्भ से मेरे साथ रहे हो। </div><ul class='tnav'>
<li><a href='index.htm'>यूहन्ना</a></li>
<li><a href='JHN14.htm'>&lt;</a></li>
<li><a href='JHN.htm'>१५</a></li>
<li><a href='JHN16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
