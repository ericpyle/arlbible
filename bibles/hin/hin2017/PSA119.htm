<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ११९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA118.htm'>&lt;</a></li>
<li><a href='PSA.htm'>११९</a></li>
<li><a href='PSA120.htm'>&gt;</a></li>
</ul>
<div class="main">
 
<div class='chapterlabel' id="V0"> ११९</div><div class='s'>परमेश्‍वर की व्यवस्था की श्रेष्ठता पर ध्यान </div><div class='d'>आलेफ </div><div class='q'> <span class="verse" id="V1">१&#160;</span>क्या ही धन्य हैं वे जो चाल के खरे हैं, </div><div class='q'>और यहोवा की व्यवस्था पर चलते हैं! </div><div class='q'> <span class="verse" id="V2">२&#160;</span>क्या ही धन्य हैं वे जो उसकी चितौनियों को मानते हैं, </div><div class='q'>और पूर्ण मन से उसके पास आते हैं! </div><div class='q'> <span class="verse" id="V3">३&#160;</span>फिर वे कुटिलता का काम नहीं करते, </div><div class='q'>वे उसके मार्गों में चलते हैं। </div><div class='q'> <span class="verse" id="V4">४&#160;</span>तूने अपने उपदेश इसलिए दिए हैं*, </div><div class='q'>कि हम उसे यत्न से माने। </div><div class='q'> <span class="verse" id="V5">५&#160;</span>भला होता कि </div><div class='q'>तेरी विधियों को मानने के लिये मेरी चालचलन दृढ़ हो जाए! </div><div class='q'> <span class="verse" id="V6">६&#160;</span>तब मैं तेरी सब आज्ञाओं की ओर चित्त लगाए रहूँगा, </div><div class='q'>और मैं लज्जित न हूँगा। </div><div class='q'> <span class="verse" id="V7">७&#160;</span>जब मैं तेरे धर्ममय नियमों को सीखूँगा, </div><div class='q'>तब तेरा धन्यवाद सीधे मन से करूँगा। </div><div class='q'> <span class="verse" id="V8">८&#160;</span>मैं तेरी विधियों को मानूँगा: </div><div class='q'>मुझे पूरी रीति से न तज! </div><div class='s'>व्यवस्था को मानना </div><div class='d'>बेथ </div><div class='q'> <span class="verse" id="V9">९&#160;</span>जवान अपनी चाल को किस उपाय से शुद्ध रखे? </div><div class='q'>तेरे वचन का पालन करने से। </div><div class='q'> <span class="verse" id="V10">१०&#160;</span>मैं पूरे मन से तेरी खोज में लगा हूँ; </div><div class='q'>मुझे तेरी आज्ञाओं की बाट से भटकने न दे! </div><div class='q'> <span class="verse" id="V11">११&#160;</span>मैंने तेरे वचन को अपने हृदय में रख छोड़ा है, </div><div class='q'>कि तेरे विरुद्ध पाप न करूँ। </div><div class='q'> <span class="verse" id="V12">१२&#160;</span>हे यहोवा, तू धन्य है; </div><div class='q'>मुझे अपनी विधियाँ सिखा! </div><div class='q'> <span class="verse" id="V13">१३&#160;</span>तेरे सब कहे हुए नियमों का वर्णन, </div><div class='q'>मैंने अपने मुँह से किया है। </div><div class='q'> <span class="verse" id="V14">१४&#160;</span>मैं तेरी चितौनियों के मार्ग से, </div><div class='q'>मानो सब प्रकार के धन से हर्षित हुआ हूँ। </div><div class='q'> <span class="verse" id="V15">१५&#160;</span>मैं तेरे उपदेशों पर ध्यान करूँगा, </div><div class='q'>और तेरे मार्गों की ओर दृष्टि रखूँगा। </div><div class='q'> <span class="verse" id="V16">१६&#160;</span>मैं तेरी विधियों से सुख पाऊँगा; </div><div class='q'>और तेरे वचन को न भूलूँगा। </div><div class='s'>व्यवस्था में आनन्द </div><div class='d'>गिमेल </div><div class='q'> <span class="verse" id="V17">१७&#160;</span>अपने दास का उपकार कर कि मैं जीवित रहूँ, </div><div class='q'>और तेरे वचन पर चलता रहूँ*। </div><div class='q'> <span class="verse" id="V18">१८&#160;</span>मेरी आँखें खोल दे, कि मैं तेरी व्यवस्था की </div><div class='q'>अद्भुत बातें देख सकूँ। </div><div class='q'> <span class="verse" id="V19">१९&#160;</span>मैं तो पृथ्वी पर परदेशी हूँ; </div><div class='q'>अपनी आज्ञाओं को मुझसे छिपाए न रख! </div><div class='q'> <span class="verse" id="V20">२०&#160;</span>मेरा मन तेरे नियमों की अभिलाषा के कारण </div><div class='q'>हर समय खेदित रहता है। </div><div class='q'> <span class="verse" id="V21">२१&#160;</span>तूने अभिमानियों को, जो श्रापित हैं, घुड़का है, </div><div class='q'>वे तेरी आज्ञाओं से भटके हुए हैं। </div><div class='q'> <span class="verse" id="V22">२२&#160;</span>मेरी नामधराई और अपमान दूर कर, </div><div class='q'>क्योंकि मैं तेरी चितौनियों को पकड़े हूँ। </div><div class='q'> <span class="verse" id="V23">२३&#160;</span>हाकिम भी बैठे हुए आपस में मेरे विरुद्ध बातें करते थे, </div><div class='q'>परन्तु तेरा दास तेरी विधियों पर ध्यान करता रहा। </div><div class='q'> <span class="verse" id="V24">२४&#160;</span>तेरी चितौनियाँ मेरा सुखमूल </div><div class='q'>और मेरे मंत्री हैं। </div><div class='s'>व्यवस्था को मानने का संकल्प </div><div class='d'>दाल्थ </div><div class='q'> <span class="verse" id="V25">२५&#160;</span>मैं धूल में पड़ा हूँ; </div><div class='q'>तू अपने वचन के अनुसार मुझ को जिला! </div><div class='q'> <span class="verse" id="V26">२६&#160;</span>मैंने अपनी चालचलन का तुझ से वर्णन किया है और तूने मेरी बात मान ली है; </div><div class='q'>तू मुझ को अपनी विधियाँ सिखा! </div><div class='q'> <span class="verse" id="V27">२७&#160;</span>अपने उपदेशों का मार्ग मुझे समझा, </div><div class='q'>तब मैं तेरे आश्चर्यकर्मों पर ध्यान करूँगा। </div><div class='q'> <span class="verse" id="V28">२८&#160;</span>मेरा जीव उदासी के मारे गल चला है; </div><div class='q'>तू अपने वचन के अनुसार मुझे सम्भाल! </div><div class='q'> <span class="verse" id="V29">२९&#160;</span>मुझ को झूठ के मार्ग से दूर कर; </div><div class='q'>और कृपा करके अपनी व्यवस्था मुझे दे। </div><div class='q'> <span class="verse" id="V30">३०&#160;</span>मैंने सच्चाई का मार्ग चुन लिया है, </div><div class='q'>तेरे नियमों की ओर मैं चित्त लगाए रहता हूँ। </div><div class='q'> <span class="verse" id="V31">३१&#160;</span>मैं तेरी चितौनियों में लौलीन हूँ, </div><div class='q'>हे यहोवा, मुझे लज्जित न होने दे! </div><div class='q'> <span class="verse" id="V32">३२&#160;</span>जब तू मेरा हियाव बढ़ाएगा, </div><div class='q'>तब मैं तेरी आज्ञाओं के मार्ग में दौड़ूँगा। </div><div class='s'>समझ के लिये प्रार्थना </div><div class='d'>हे </div><div class='q'> <span class="verse" id="V33">३३&#160;</span>हे यहोवा, मुझे अपनी विधियों का मार्ग सिखा दे; </div><div class='q'>तब मैं उसे अन्त तक पकड़े रहूँगा। </div><div class='q'> <span class="verse" id="V34">३४&#160;</span>मुझे समझ दे, तब मैं तेरी व्यवस्था को पकड़े रहूँगा </div><div class='q'>और पूर्ण मन से उस पर चलूँगा। </div><div class='q'> <span class="verse" id="V35">३५&#160;</span>अपनी आज्ञाओं के पथ में मुझ को चला, </div><div class='q'>क्योंकि मैं उसी से प्रसन्‍न हूँ। </div><div class='q'> <span class="verse" id="V36">३६&#160;</span>मेरे मन को लोभ की ओर नहीं, </div><div class='q'>अपनी चितौनियों ही की ओर फेर दे। </div><div class='q'> <span class="verse" id="V37">३७&#160;</span>मेरी आँखों को व्यर्थ वस्तुओं की ओर से फेर दे*; </div><div class='q'>तू अपने मार्ग में मुझे जिला। </div><div class='q'> <span class="verse" id="V38">३८&#160;</span>तेरा वादा जो तेरे भय माननेवालों के लिये है, </div><div class='q'>उसको अपने दास के निमित्त भी पूरा कर। </div><div class='q'> <span class="verse" id="V39">३९&#160;</span>जिस नामधराई से मैं डरता हूँ, उसे दूर कर; </div><div class='q'>क्योंकि तेरे नियम उत्तम हैं। </div><div class='q'> <span class="verse" id="V40">४०&#160;</span>देख, मैं तेरे उपदेशों का अभिलाषी हूँ; </div><div class='q'>अपने धर्म के कारण मुझ को जिला। </div><div class='s'>परमेश्‍वर की व्यवस्था पर भरोसा </div><div class='d'>वाव </div><div class='q'> <span class="verse" id="V41">४१&#160;</span>हे यहोवा, तेरी करुणा और तेरा किया हुआ उद्धार, </div><div class='q'>तेरे वादे के अनुसार, मुझ को भी मिले; </div><div class='q'> <span class="verse" id="V42">४२&#160;</span>तब मैं अपनी नामधराई करनेवालों को कुछ उत्तर दे सकूँगा, </div><div class='q'>क्योंकि मेरा भरोसा, तेरे वचन पर है। </div><div class='q'> <span class="verse" id="V43">४३&#160;</span>मुझे अपने सत्य वचन कहने से न रोक </div><div class='q'>क्योंकि मेरी आशा तेरे नियमों पर है। </div><div class='q'> <span class="verse" id="V44">४४&#160;</span>तब मैं तेरी व्यवस्था पर लगातार, </div><div class='q'>सदा सर्वदा चलता रहूँगा; </div><div class='q'> <span class="verse" id="V45">४५&#160;</span>और मैं चौड़े स्थान में चला फिरा करूँगा, </div><div class='q'>क्योंकि मैंने तेरे उपदेशों की सुधि रखी है। </div><div class='q'> <span class="verse" id="V46">४६&#160;</span>और मैं तेरी चितौनियों की चर्चा राजाओं के सामने भी करूँगा, </div><div class='q'>और लज्जित न हूँगा; (रोम. 1:16) </div><div class='q'> <span class="verse" id="V47">४७&#160;</span>क्योंकि मैं तेरी आज्ञाओं के कारण सुखी हूँ, </div><div class='q'>और मैं उनसे प्रीति रखता हूँ। </div><div class='q'> <span class="verse" id="V48">४८&#160;</span>मैं तेरी आज्ञाओं की ओर जिनमें मैं प्रीति रखता हूँ, हाथ फैलाऊँगा </div><div class='q'>और तेरी विधियों पर ध्यान करूँगा। </div><div class='s'>परमेश्‍वर की व्यवस्था में आशा </div><div class='d'>ज़ैन </div><div class='q'> <span class="verse" id="V49">४९&#160;</span>जो वादा तूने अपने दास को दिया है, उसे स्मरण कर, </div><div class='q'>क्योंकि तूने मुझे आशा दी है। </div><div class='q'> <span class="verse" id="V50">५०&#160;</span>मेरे दुःख में मुझे शान्ति उसी से हुई है, </div><div class='q'>क्योंकि तेरे वचन के द्वारा मैंने जीवन पाया है। </div><div class='q'> <span class="verse" id="V51">५१&#160;</span>अहंकारियों ने मुझे अत्यन्त ठट्ठे में उड़ाया है, </div><div class='q'>तो भी मैं तेरी व्यवस्था से नहीं हटा। </div><div class='q'> <span class="verse" id="V52">५२&#160;</span>हे यहोवा, मैंने तेरे प्राचीन नियमों को स्मरण करके </div><div class='q'>शान्ति पाई है। </div><div class='q'> <span class="verse" id="V53">५३&#160;</span>जो दुष्ट तेरी व्यवस्था को छोड़े हुए हैं, </div><div class='q'>उनके कारण मैं क्रोध से जलता हूँ। </div><div class='q'> <span class="verse" id="V54">५४&#160;</span>जहाँ मैं परदेशी होकर रहता हूँ, वहाँ तेरी विधियाँ, </div><div class='q'>मेरे गीत गाने का विषय बनी हैं। </div><div class='q'> <span class="verse" id="V55">५५&#160;</span>हे यहोवा, मैंने रात को तेरा नाम स्मरण किया, </div><div class='q'>और तेरी व्यवस्था पर चला हूँ। </div><div class='q'> <span class="verse" id="V56">५६&#160;</span>यह मुझसे इस कारण हुआ, </div><div class='q'>कि मैं तेरे उपदेशों को पकड़े हुए था। </div><div class='s'>व्यवस्था के प्रति भक्ति </div><div class='d'>हेथ </div><div class='q'> <span class="verse" id="V57">५७&#160;</span>यहोवा मेरा भाग है; </div><div class='q'>मैंने तेरे वचनों के अनुसार चलने का निश्चय किया है। </div><div class='q'> <span class="verse" id="V58">५८&#160;</span>मैंने पूरे मन से तुझे मनाया है; </div><div class='q'>इसलिए अपने वादे के अनुसार मुझ पर दया कर। </div><div class='q'> <span class="verse" id="V59">५९&#160;</span>मैंने अपनी चालचलन को सोचा, </div><div class='q'>और तेरी चितौनियों का मार्ग लिया। </div><div class='q'> <span class="verse" id="V60">६०&#160;</span>मैंने तेरी आज्ञाओं के मानने में विलम्ब नहीं, फुर्ती की है। </div><div class='q'> <span class="verse" id="V61">६१&#160;</span>मैं दुष्टों की रस्सियों से बन्ध गया हूँ, </div><div class='q'>तो भी मैं तेरी व्यवस्था को नहीं भूला। </div><div class='q'> <span class="verse" id="V62">६२&#160;</span>तेरे धर्ममय नियमों के कारण </div><div class='q'>मैं आधी रात को तेरा धन्यवाद करने को उठूँगा। </div><div class='q'> <span class="verse" id="V63">६३&#160;</span>जितने तेरा भय मानते और तेरे उपदेशों पर चलते हैं, </div><div class='q'>उनका मैं संगी हूँ। </div><div class='q'> <span class="verse" id="V64">६४&#160;</span>हे यहोवा, तेरी करुणा पृथ्वी में भरी हुई है; </div><div class='q'>तू मुझे अपनी विधियाँ सिखा! </div><div class='s'>व्यवस्था का महत्व </div><div class='d'>टेथ </div><div class='q'> <span class="verse" id="V65">६५&#160;</span>हे यहोवा, तूने अपने वचन के अनुसार </div><div class='q'>अपने दास के संग भलाई की है। </div><div class='q'> <span class="verse" id="V66">६६&#160;</span>मुझे भली विवेक-शक्ति और समझ दे, </div><div class='q'>क्योंकि मैंने तेरी आज्ञाओं का विश्वास किया है। </div><div class='q'> <span class="verse" id="V67">६७&#160;</span>उससे पहले कि मैं दुःखित हुआ, मैं भटकता था; </div><div class='q'>परन्तु अब मैं तेरे वचन को मानता हूँ*। </div><div class='q'> <span class="verse" id="V68">६८&#160;</span>तू भला है, और भला करता भी है; </div><div class='q'>मुझे अपनी विधियाँ सिखा। </div><div class='q'> <span class="verse" id="V69">६९&#160;</span>अभिमानियों ने तो मेरे विरुद्ध झूठ बात गढ़ी है, </div><div class='q'>परन्तु मैं तेरे उपदेशों को पूरे मन से पकड़े रहूँगा। </div><div class='q'> <span class="verse" id="V70">७०&#160;</span>उनका मन मोटा हो गया है, </div><div class='q'>परन्तु मैं तेरी व्यवस्था के कारण सुखी हूँ। </div><div class='q'> <span class="verse" id="V71">७१&#160;</span>मुझे जो दुःख हुआ वह मेरे लिये भला ही हुआ है, </div><div class='q'>जिससे मैं तेरी विधियों को सीख सकूँ। </div><div class='q'> <span class="verse" id="V72">७२&#160;</span>तेरी दी हुई व्यवस्था मेरे लिये </div><div class='q'>हजारों रुपयों और मुहरों से भी उत्तम है। </div><div class='s'>व्यवस्था का न्याय </div><div class='d'>योध </div><div class='q'> <span class="verse" id="V73">७३&#160;</span>तेरे हाथों से मैं बनाया और रचा गया हूँ; </div><div class='q'>मुझे समझ दे कि मैं तेरी आज्ञाओं को सीखूँ। </div><div class='q'> <span class="verse" id="V74">७४&#160;</span>तेरे डरवैये मुझे देखकर आनन्दित होंगे, </div><div class='q'>क्योंकि मैंने तेरे वचन पर आशा लगाई है। </div><div class='q'> <span class="verse" id="V75">७५&#160;</span>हे यहोवा, मैं जान गया कि तेरे नियम धर्ममय हैं, </div><div class='q'>और तूने अपने सच्चाई के अनुसार मुझे दुःख दिया है। </div><div class='q'> <span class="verse" id="V76">७६&#160;</span>मुझे अपनी करुणा से शान्ति दे, </div><div class='q'>क्योंकि तूने अपने दास को ऐसा ही वादा दिया है। </div><div class='q'> <span class="verse" id="V77">७७&#160;</span>तेरी दया मुझ पर हो, तब मैं जीवित रहूँगा; </div><div class='q'>क्योंकि मैं तेरी व्यवस्था से सुखी हूँ। </div><div class='q'> <span class="verse" id="V78">७८&#160;</span>अहंकारी लज्जित किए जाए, क्योंकि उन्होंने मुझे झूठ के द्वारा गिरा दिया है; </div><div class='q'>परन्तु मैं तेरे उपदेशों पर ध्यान करूँगा। </div><div class='q'> <span class="verse" id="V79">७९&#160;</span>जो तेरा भय मानते हैं, वह मेरी ओर फिरें, </div><div class='q'>तब वे तेरी चितौनियों को समझ लेंगे। </div><div class='q'> <span class="verse" id="V80">८०&#160;</span>मेरा मन तेरी विधियों के मानने में सिद्ध हो, </div><div class='q'>ऐसा न हो कि मुझे लज्जित होना पड़े। </div><div class='s'>छुटकारे के लिये प्रार्थना </div><div class='d'>क़ाफ </div><div class='q'> <span class="verse" id="V81">८१&#160;</span>मेरा प्राण तेरे उद्धार के लिये बैचेन है; </div><div class='q'>परन्तु मुझे तेरे वचन पर आशा रहती है। </div><div class='q'> <span class="verse" id="V82">८२&#160;</span>मेरी आँखें तेरे वादे के पूरे होने की बाट जोहते-जोहते धुंधली पड़ गईं है; </div><div class='q'>और मैं कहता हूँ कि तू मुझे कब शान्ति देगा? </div><div class='q'> <span class="verse" id="V83">८३&#160;</span>क्योंकि मैं धुएँ में की कुप्पी के समान हो गया हूँ, </div><div class='q'>तो भी तेरी विधियों को नहीं भूला। </div><div class='q'> <span class="verse" id="V84">८४&#160;</span>तेरे दास के कितने दिन रह गए हैं? </div><div class='q'>तू मेरे पीछे पड़े हुओं को दण्ड कब देगा? </div><div class='q'> <span class="verse" id="V85">८५&#160;</span>अहंकारी जो तेरी व्यवस्था के अनुसार नहीं चलते, </div><div class='q'>उन्होंने मेरे लिये गड्ढे खोदे हैं। </div><div class='q'> <span class="verse" id="V86">८६&#160;</span>तेरी सब आज्ञाएँ विश्वासयोग्य हैं; </div><div class='q'>वे लोग झूठ बोलते हुए मेरे पीछे पड़े हैं; </div><div class='q'>तू मेरी सहायता कर! </div><div class='q'> <span class="verse" id="V87">८७&#160;</span>वे मुझ को पृथ्वी पर से मिटा डालने ही पर थे, </div><div class='q'>परन्तु मैंने तेरे उपदेशों को नहीं छोड़ा। </div><div class='q'> <span class="verse" id="V88">८८&#160;</span>अपनी करुणा के अनुसार मुझ को जिला, </div><div class='q'>तब मैं तेरी दी हुई चितौनी को मानूँगा। </div><div class='s'>व्यवस्था में विश्वास </div><div class='d'>लामेध </div><div class='q'> <span class="verse" id="V89">८९&#160;</span>हे यहोवा, तेरा वचन, </div><div class='q'>आकाश में सदा तक स्थिर रहता है। </div><div class='q'> <span class="verse" id="V90">९०&#160;</span>तेरी सच्चाई पीढ़ी से पीढ़ी तक बनी रहती है; </div><div class='q'>तूने पृथ्वी को स्थिर किया, इसलिए वह बनी है। </div><div class='q'> <span class="verse" id="V91">९१&#160;</span>वे आज के दिन तक तेरे नियमों के अनुसार ठहरे हैं; </div><div class='q'>क्योंकि सारी सृष्टि तेरे अधीन है। </div><div class='q'> <span class="verse" id="V92">९२&#160;</span>यदि मैं तेरी व्यवस्था से सुखी न होता, </div><div class='q'>तो मैं दुःख के समय नाश हो जाता*। </div><div class='q'> <span class="verse" id="V93">९३&#160;</span>मैं तेरे उपदेशों को कभी न भूलूँगा; </div><div class='q'>क्योंकि उन्हीं के द्वारा तूने मुझे जिलाया है। </div><div class='q'> <span class="verse" id="V94">९४&#160;</span>मैं तेरा ही हूँ, तू मेरा उद्धार कर; </div><div class='q'>क्योंकि मैं तेरे उपदेशों की सुधि रखता हूँ। </div><div class='q'> <span class="verse" id="V95">९५&#160;</span>दुष्ट मेरा नाश करने के लिये मेरी घात में लगे हैं; </div><div class='q'>परन्तु मैं तेरी चितौनियों पर ध्यान करता हूँ। </div><div class='q'> <span class="verse" id="V96">९६&#160;</span>मैंने देखा है कि प्रत्येक पूर्णता की सीमा होती है, </div><div class='q'>परन्तु तेरी आज्ञा का विस्तार बड़ा और सीमा से परे है। </div><div class='s'>व्यवस्था के प्रति प्रेम </div><div class='d'>मीम </div><div class='q'> <span class="verse" id="V97">९७&#160;</span>आहा! मैं तेरी व्यवस्था में कैसी प्रीति रखता हूँ! </div><div class='q'>दिन भर मेरा ध्यान उसी पर लगा रहता है। </div><div class='q'> <span class="verse" id="V98">९८&#160;</span>तू अपनी आज्ञाओं के द्वारा मुझे अपने शत्रुओं से अधिक बुद्धिमान करता है, </div><div class='q'>क्योंकि वे सदा मेरे मन में रहती हैं। </div><div class='q'> <span class="verse" id="V99">९९&#160;</span>मैं अपने सब शिक्षकों से भी अधिक समझ रखता हूँ, </div><div class='q'>क्योंकि मेरा ध्यान तेरी चितौनियों पर लगा है। </div><div class='q'> <span class="verse" id="V100">१००&#160;</span>मैं पुरनियों से भी समझदार हूँ, </div><div class='q'>क्योंकि मैं तेरे उपदेशों को पकड़े हुए हूँ। </div><div class='q'> <span class="verse" id="V101">१०१&#160;</span>मैंने अपने पाँवों को हर एक बुरे रास्ते से रोक रखा है, </div><div class='q'>जिससे मैं तेरे वचन के अनुसार चलूँ। </div><div class='q'> <span class="verse" id="V102">१०२&#160;</span>मैं तेरे नियमों से नहीं हटा, </div><div class='q'>क्योंकि तू ही ने मुझे शिक्षा दी है। </div><div class='q'> <span class="verse" id="V103">१०३&#160;</span>तेरे वचन मुझ को कैसे मीठे लगते हैं, </div><div class='q'>वे मेरे मुँह में मधु से भी मीठे हैं! </div><div class='q'> <span class="verse" id="V104">१०४&#160;</span>तेरे उपदेशों के कारण मैं समझदार हो जाता हूँ, </div><div class='q'>इसलिए मैं सब मिथ्या मार्गों से बैर रखता हूँ। </div><div class='s'>व्यवस्था का प्रकाश </div><div class='d'>नून </div><div class='q'> <span class="verse" id="V105">१०५&#160;</span>तेरा वचन मेरे पाँव के लिये दीपक, </div><div class='q'>और मेरे मार्ग के लिये उजियाला है। </div><div class='q'> <span class="verse" id="V106">१०६&#160;</span>मैंने शपथ खाई, और ठान लिया है </div><div class='q'>कि मैं तेरे धर्ममय नियमों के अनुसार चलूँगा। </div><div class='q'> <span class="verse" id="V107">१०७&#160;</span>मैं अत्यन्त दुःख में पड़ा हूँ; </div><div class='q'>हे यहोवा, अपने वादे के अनुसार मुझे जिला। </div><div class='q'> <span class="verse" id="V108">१०८&#160;</span>हे यहोवा, मेरे वचनों को स्वेच्छाबलि जानकर ग्रहण कर, </div><div class='q'>और अपने नियमों को मुझे सिखा। </div><div class='q'> <span class="verse" id="V109">१०९&#160;</span>मेरा प्राण निरन्तर मेरी हथेली पर रहता है*, </div><div class='q'>तो भी मैं तेरी व्यवस्था को भूल नहीं गया। </div><div class='q'> <span class="verse" id="V110">११०&#160;</span>दुष्टों ने मेरे लिये फंदा लगाया है, </div><div class='q'>परन्तु मैं तेरे उपदेशों के मार्ग से नहीं भटका। </div><div class='q'> <span class="verse" id="V111">१११&#160;</span>मैंने तेरी चितौनियों को सदा के लिये अपना निज भाग कर लिया है, </div><div class='q'>क्योंकि वे मेरे हृदय के हर्ष का कारण है। </div><div class='q'> <span class="verse" id="V112">११२&#160;</span>मैंने अपने मन को इस बात पर लगाया है, </div><div class='q'>कि अन्त तक तेरी विधियों पर सदा चलता रहूँ। </div><div class='s'>व्यवस्था में सुरक्षा </div><div class='d'>सामेख </div><div class='q'> <span class="verse" id="V113">११३&#160;</span>मैं दुचित्तों से तो बैर रखता हूँ, </div><div class='q'>परन्तु तेरी व्यवस्था से प्रीति रखता हूँ। </div><div class='q'> <span class="verse" id="V114">११४&#160;</span>तू मेरी आड़ और ढाल है; </div><div class='q'>मेरी आशा तेरे वचन पर है। </div><div class='q'> <span class="verse" id="V115">११५&#160;</span>हे कुकर्मियों, मुझसे दूर हो जाओ, </div><div class='q'>कि मैं अपने परमेश्‍वर की आज्ञाओं को पकड़े रहूँ! </div><div class='q'> <span class="verse" id="V116">११६&#160;</span>हे यहोवा, अपने वचन के अनुसार मुझे सम्भाल, कि मैं जीवित रहूँ, </div><div class='q'>और मेरी आशा को न तोड़! </div><div class='q'> <span class="verse" id="V117">११७&#160;</span>मुझे थामे रख, तब मैं बचा रहूँगा, </div><div class='q'>और निरन्तर तेरी विधियों की ओर चित्त लगाए रहूँगा! </div><div class='q'> <span class="verse" id="V118">११८&#160;</span>जितने तेरी विधियों के मार्ग से भटक जाते हैं, </div><div class='q'>उन सब को तू तुच्छ जानता है, </div><div class='q'>क्योंकि उनकी चतुराई झूठ है। </div><div class='q'> <span class="verse" id="V119">११९&#160;</span>तूने पृथ्वी के सब दुष्टों को धातु के मैल के समान दूर किया है; </div><div class='q'>इस कारण मैं तेरी चितौनियों से प्रीति रखता हूँ। </div><div class='q'> <span class="verse" id="V120">१२०&#160;</span>तेरे भय से मेरा शरीर काँप उठता है, </div><div class='q'>और मैं तेरे नियमों से डरता हूँ। </div><div class='s'>परमेश्‍वर की व्यवस्था को मानना </div><div class='d'>ऐन </div><div class='q'> <span class="verse" id="V121">१२१&#160;</span>मैंने तो न्याय और धर्म का काम किया है; </div><div class='q'>तू मुझे अत्याचार करनेवालों के हाथ में न छोड़। </div><div class='q'> <span class="verse" id="V122">१२२&#160;</span>अपने दास की भलाई के लिये जामिन हो, </div><div class='q'>ताकि अहंकारी मुझ पर अत्याचार न करने पाएँ। </div><div class='q'> <span class="verse" id="V123">१२३&#160;</span>मेरी आँखें तुझसे उद्धार पाने, </div><div class='q'>और तेरे धर्ममय वचन के पूरे होने की बाट जोहते-जोहते धुँधली पड़ गई हैं। </div><div class='q'> <span class="verse" id="V124">१२४&#160;</span>अपने दास के संग अपनी करुणा के अनुसार बर्ताव कर, </div><div class='q'>और अपनी विधियाँ मुझे सिखा। </div><div class='q'> <span class="verse" id="V125">१२५&#160;</span>मैं तेरा दास हूँ, तू मुझे समझ दे </div><div class='q'>कि मैं तेरी चितौनियों को समझूँ। </div><div class='q'> <span class="verse" id="V126">१२६&#160;</span>वह समय आया है, कि यहोवा काम करे, </div><div class='q'>क्योंकि लोगों ने तेरी व्यवस्था को तोड़ दिया है। </div><div class='q'> <span class="verse" id="V127">१२७&#160;</span>इस कारण मैं तेरी आज्ञाओं को सोने से वरन् कुन्दन से भी अधिक प्रिय मानता हूँ। </div><div class='q'> <span class="verse" id="V128">१२८&#160;</span>इसी कारण मैं तेरे सब उपदेशों को सब विषयों में ठीक जानता हूँ; </div><div class='q'>और सब मिथ्या मार्गों से बैर रखता हूँ। </div><div class='s'>व्यवस्था पर चलने की इच्छा </div><div class='d'>पे </div><div class='q'> <span class="verse" id="V129">१२९&#160;</span>तेरी चितौनियाँ अद्भुत हैं, </div><div class='q'>इस कारण मैं उन्हें अपने जी से पकड़े हुए हूँ। </div><div class='q'> <span class="verse" id="V130">१३०&#160;</span>तेरी बातों के खुलने से प्रकाश होता है*; </div><div class='q'>उससे निर्बुद्धि लोग समझ प्राप्त करते हैं। </div><div class='q'> <span class="verse" id="V131">१३१&#160;</span>मैं मुँह खोलकर हाँफने लगा, </div><div class='q'>क्योंकि मैं तेरी आज्ञाओं का प्यासा था। </div><div class='q'> <span class="verse" id="V132">१३२&#160;</span>जैसी तेरी रीति अपने नाम के प्रीति रखनेवालों से है, </div><div class='q'>वैसे ही मेरी ओर भी फिरकर मुझ पर दया कर। </div><div class='q'> <span class="verse" id="V133">१३३&#160;</span>मेरे पैरों को अपने वचन के मार्ग पर स्थिर कर, </div><div class='q'>और किसी अनर्थ बात को मुझ पर प्रभुता न करने दे। </div><div class='q'> <span class="verse" id="V134">१३४&#160;</span>मुझे मनुष्यों के अत्याचार से छुड़ा ले, </div><div class='q'>तब मैं तेरे उपदेशों को मानूँगा। </div><div class='q'> <span class="verse" id="V135">१३५&#160;</span>अपने दास पर अपने मुख का प्रकाश चमका दे, </div><div class='q'>और अपनी विधियाँ मुझे सिखा। </div><div class='q'> <span class="verse" id="V136">१३६&#160;</span>मेरी आँखों से आँसुओं की धारा बहती रहती है, </div><div class='q'>क्योंकि लोग तेरी व्यवस्था को नहीं मानते। </div><div class='s'>व्यवस्था का न्याय </div><div class='d'>सांदे </div><div class='q'> <span class="verse" id="V137">१३७&#160;</span>हे यहोवा तू धर्मी है, </div><div class='q'>और तेरे नियम सीधे हैं। (भज. 145:17) </div><div class='q'> <span class="verse" id="V138">१३८&#160;</span>तूने अपनी चितौनियों को </div><div class='q'>धर्म और पूरी सत्यता से कहा है। </div><div class='q'> <span class="verse" id="V139">१३९&#160;</span>मैं तेरी धुन में भस्म हो रहा हूँ, </div><div class='q'>क्योंकि मेरे सतानेवाले तेरे वचनों को भूल गए हैं। </div><div class='q'> <span class="verse" id="V140">१४०&#160;</span>तेरा वचन पूरी रीति से ताया हुआ है, </div><div class='q'>इसलिए तेरा दास उसमें प्रीति रखता है। </div><div class='q'> <span class="verse" id="V141">१४१&#160;</span>मैं छोटा और तुच्छ हूँ, </div><div class='q'>तो भी मैं तेरे उपदेशों को नहीं भूलता। </div><div class='q'> <span class="verse" id="V142">१४२&#160;</span>तेरा धर्म सदा का धर्म है, </div><div class='q'>और तेरी व्यवस्था सत्य है। </div><div class='q'> <span class="verse" id="V143">१४३&#160;</span>मैं संकट और सकेती में फँसा हूँ, </div><div class='q'>परन्तु मैं तेरी आज्ञाओं से सुखी हूँ। </div><div class='q'> <span class="verse" id="V144">१४४&#160;</span>तेरी चितौनियाँ सदा धर्ममय हैं; </div><div class='q'>तू मुझ को समझ दे कि मैं जीवित रहूँ। </div><div class='s'>छुटकारे के लिये प्रार्थना </div><div class='d'>क़ाफ </div><div class='q'> <span class="verse" id="V145">१४५&#160;</span>मैंने सारे मन से प्रार्थना की है, </div><div class='q'>हे यहोवा मेरी सुन! </div><div class='q'>मैं तेरी विधियों को पकड़े रहूँगा। </div><div class='q'> <span class="verse" id="V146">१४६&#160;</span>मैंने तुझसे प्रार्थना की है, तू मेरा उद्धार कर, </div><div class='q'>और मैं तेरी चितौनियों को माना करूँगा। </div><div class='q'> <span class="verse" id="V147">१४७&#160;</span>मैंने पौ फटने से पहले दुहाई दी; </div><div class='q'>मेरी आशा तेरे वचनों पर थी। </div><div class='q'> <span class="verse" id="V148">१४८&#160;</span>मेरी आँखें रात के एक-एक पहर से पहले खुल गईं, </div><div class='q'>कि मैं तेरे वचन पर ध्यान करूँ। </div><div class='q'> <span class="verse" id="V149">१४९&#160;</span>अपनी करुणा के अनुसार मेरी सुन ले; </div><div class='q'>हे यहोवा, अपनी नियमों के रीति अनुसार मुझे जीवित कर। </div><div class='q'> <span class="verse" id="V150">१५०&#160;</span>जो दुष्टता की धुन में हैं, वे निकट आ गए हैं; </div><div class='q'>वे तेरी व्यवस्था से दूर हैं। </div><div class='q'> <span class="verse" id="V151">१५१&#160;</span>हे यहोवा, तू निकट है, </div><div class='q'>और तेरी सब आज्ञाएँ सत्य हैं। </div><div class='q'> <span class="verse" id="V152">१५२&#160;</span>बहुत काल से मैं तेरी चितौनियों को जानता हूँ, </div><div class='q'>कि तूने उनकी नींव सदा के लिये डाली है। </div><div class='s'>सहायता के लिये विनती </div><div class='d'>रेश </div><div class='q'> <span class="verse" id="V153">१५३&#160;</span>मेरे दुःख को देखकर मुझे छुड़ा ले, </div><div class='q'>क्योंकि मैं तेरी व्यवस्था को भूल नहीं गया। </div><div class='q'> <span class="verse" id="V154">१५४&#160;</span>मेरा मुकद्दमा लड़, और मुझे छुड़ा ले; </div><div class='q'>अपने वादे के अनुसार मुझ को जिला। </div><div class='q'> <span class="verse" id="V155">१५५&#160;</span>दुष्टों को उद्धार मिलना कठिन है, </div><div class='q'>क्योंकि वे तेरी विधियों की सुधि नहीं रखते। </div><div class='q'> <span class="verse" id="V156">१५६&#160;</span>हे यहोवा, तेरी दया तो बड़ी है; </div><div class='q'>इसलिए अपने नियमों के अनुसार मुझे जिला। </div><div class='q'> <span class="verse" id="V157">१५७&#160;</span>मेरा पीछा करनेवाले और मेरे सतानेवाले बहुत हैं, </div><div class='q'>परन्तु मैं तेरी चितौनियों से नहीं हटता। </div><div class='q'> <span class="verse" id="V158">१५८&#160;</span>मैं विश्वासघातियों को देखकर घृणा करता हूँ; </div><div class='q'>क्योंकि वे तेरे वचन को नहीं मानते। </div><div class='q'> <span class="verse" id="V159">१५९&#160;</span>देख, मैं तेरे उपदेशों से कैसी प्रीति रखता हूँ! </div><div class='q'>हे यहोवा, अपनी करुणा के अनुसार मुझ को जिला। </div><div class='q'> <span class="verse" id="V160">१६०&#160;</span>तेरा सारा वचन सत्य ही है; </div><div class='q'>और तेरा एक-एक धर्ममय नियम सदा काल तक अटल है। </div><div class='s'>व्यवस्था के प्रति समर्पण </div><div class='d'>शीन </div><div class='q'> <span class="verse" id="V161">१६१&#160;</span>हाकिम व्यर्थ मेरे पीछे पड़े हैं, </div><div class='q'>परन्तु मेरा हृदय तेरे वचनों का भय मानता है*। (भज. 119:23) </div><div class='q'> <span class="verse" id="V162">१६२&#160;</span>जैसे कोई बड़ी लूट पाकर हर्षित होता है, </div><div class='q'>वैसे ही मैं तेरे वचन के कारण हर्षित हूँ। </div><div class='q'> <span class="verse" id="V163">१६३&#160;</span>झूठ से तो मैं बैर और घृणा रखता हूँ, </div><div class='q'>परन्तु तेरी व्यवस्था से प्रीति रखता हूँ। </div><div class='q'> <span class="verse" id="V164">१६४&#160;</span>तेरे धर्ममय नियमों के कारण मैं प्रतिदिन </div><div class='q'>सात बार तेरी स्तुति करता हूँ। </div><div class='q'> <span class="verse" id="V165">१६५&#160;</span>तेरी व्यवस्था से प्रीति रखनेवालों को बड़ी शान्ति होती है; </div><div class='q'>और उनको कुछ ठोकर नहीं लगती। </div><div class='q'> <span class="verse" id="V166">१६६&#160;</span>हे यहोवा, मैं तुझसे उद्धार पाने की आशा रखता हूँ; </div><div class='q'>और तेरी आज्ञाओं पर चलता आया हूँ। </div><div class='q'> <span class="verse" id="V167">१६७&#160;</span>मैं तेरी चितौनियों को जी से मानता हूँ, </div><div class='q'>और उनसे बहुत प्रीति रखता आया हूँ। </div><div class='q'> <span class="verse" id="V168">१६८&#160;</span>मैं तेरे उपदेशों और चितौनियों को मानता आया हूँ, </div><div class='q'>क्योंकि मेरी सारी चालचलन तेरे सम्मुख प्रगट है। </div><div class='s'>परमेश्‍वर से सहायता पाने की लालसा </div><div class='d'>ताव </div><div class='q'> <span class="verse" id="V169">१६९&#160;</span>हे यहोवा, मेरी दुहाई तुझ तक पहुँचे; </div><div class='q'>तू अपने वचन के अनुसार मुझे समझ दे! </div><div class='q'> <span class="verse" id="V170">१७०&#160;</span>मेरा गिड़गिड़ाना तुझ तक पहुँचे; </div><div class='q'>तू अपने वचन के अनुसार मुझे छुड़ा ले। </div><div class='q'> <span class="verse" id="V171">१७१&#160;</span>मेरे मुँह से स्तुति निकला करे, </div><div class='q'>क्योंकि तू मुझे अपनी विधियाँ सिखाता है। </div><div class='q'> <span class="verse" id="V172">१७२&#160;</span>मैं तेरे वचन का गीत गाऊँगा, </div><div class='q'>क्योंकि तेरी सब आज्ञाएँ धर्ममय हैं। </div><div class='q'> <span class="verse" id="V173">१७३&#160;</span>तेरा हाथ मेरी सहायता करने को तैयार रहता है, </div><div class='q'>क्योंकि मैंने तेरे उपदेशों को अपनाया है। </div><div class='q'> <span class="verse" id="V174">१७४&#160;</span>हे यहोवा, मैं तुझसे उद्धार पाने की अभिलाषा करता हूँ, </div><div class='q'>मैं तेरी व्यवस्था से सुखी हूँ। </div><div class='q'> <span class="verse" id="V175">१७५&#160;</span>मुझे जिला, और मैं तेरी स्तुति करूँगा, </div><div class='q'>तेरे नियमों से मेरी सहायता हो। </div><div class='q'> <span class="verse" id="V176">१७६&#160;</span>मैं खोई हुई भेड़ के समान भटका हूँ; </div><div class='q'>तू अपने दास को ढूँढ़ ले, </div><div class='q'>क्योंकि मैं तेरी आज्ञाओं को भूल नहीं गया। </div><ul class='tnav'>
<li><a href='index.htm'>भजन संहिता</a></li>
<li><a href='PSA118.htm'>&lt;</a></li>
<li><a href='PSA.htm'>११९</a></li>
<li><a href='PSA120.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
