<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल निर्गमन ३७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>निर्गमन</a></li>
<li><a href='EXO36.htm'>&lt;</a></li>
<li><a href='EXO.htm'>३७</a></li>
<li><a href='EXO38.htm'>&gt;</a></li>
</ul>
<div class="main">
 
<div class='chapterlabel' id="V0"> ३७</div><div class='s'>साक्षीपत्र का सन्दूक बनाया जाना </div><div class='p'> <span class="verse" id="V1">१&#160;</span>फिर बसलेल ने बबूल की लकड़ी का सन्दूक* बनाया; उसकी लम्बाई ढाई हाथ, चौड़ाई डेढ़ हाथ, और ऊँचाई डेढ़ हाथ की थी।  <span class="verse" id="V2">२&#160;</span>उसने उसको भीतर बाहर शुद्ध सोने से मढ़ा, और उसके चारों ओर सोने की बाड़ बनाई।  <span class="verse" id="V3">३&#160;</span>और उसके चारों पायों पर लगाने को उसने सोने के चार कड़े ढाले, दो कड़े एक ओर और दो कड़े दूसरी ओर लगे।  <span class="verse" id="V4">४&#160;</span>फिर उसने बबूल के डंडे बनाए, और उन्हें सोने से मढ़ा,  <span class="verse" id="V5">५&#160;</span>और उनको सन्दूक के दोनों ओर के कड़ों में डाला कि उनके बल सन्दूक उठाया जाए।  <span class="verse" id="V6">६&#160;</span>फिर उसने शुद्ध सोने के प्रायश्चितवाले ढकने को बनाया; उसकी लम्बाई ढाई हाथ और चौड़ाई डेढ़ हाथ की थी।  <span class="verse" id="V7">७&#160;</span>और उसने सोना गढ़कर दो करूब प्रायश्चित के ढकने के दोनों सिरों पर बनाए;  <span class="verse" id="V8">८&#160;</span>एक करूब तो एक सिरे पर, और दूसरा करूब दूसरे सिरे पर बना; उसने उनको प्रायश्चित के ढकने के साथ एक ही टुकड़े के दोनों सिरों पर बनाया।  <span class="verse" id="V9">९&#160;</span>और करूबों के पंख ऊपर से फैले हुए बने, और उन पंखों से प्रायश्चित का ढकना ढपा हुआ बना, और उनके मुख आमने-सामने और प्रायश्चित के ढकने की ओर किए हुए बने। </div><div class='s'>पवित्र मेज का बनाया जाना </div><div class='p'> <span class="verse" id="V10">१०&#160;</span>फिर उसने बबूल की लकड़ी की मेज को बनाया; उसकी लम्बाई दो हाथ, चौड़ाई एक हाथ, और ऊँचाई डेढ़ हाथ की थी;  <span class="verse" id="V11">११&#160;</span>और उसने उसको शुद्ध सोने से मढ़ा, और उसमें चारों ओर शुद्ध सोने की एक बाड़ बनाई।  <span class="verse" id="V12">१२&#160;</span>और उसने उसके लिये चार अंगुल चौड़ी एक पटरी, और इस पटरी के लिये चारों ओर सोने की एक बाड़ बनाई।  <span class="verse" id="V13">१३&#160;</span>और उसने मेज के लिये सोने के चार कड़े ढालकर उन चारों कोनों में लगाया, जो उसके चारों पायों पर थे।  <span class="verse" id="V14">१४&#160;</span>वे कड़े पटरी के पास मेज उठाने के डंडों के खानों का काम देने को बने।  <span class="verse" id="V15">१५&#160;</span>और उसने मेज उठाने के लिये डंडों को बबूल की लकड़ी के बनाया, और सोने से मढ़ा।  <span class="verse" id="V16">१६&#160;</span>और उसने मेज पर का सामान अर्थात् परात, धूपदान, कटोरे, और उण्डेलने के बर्तन सब शुद्ध सोने के बनाए। </div><div class='s'>सोने की दीवट का बनाया जाना </div><div class='p'> <span class="verse" id="V17">१७&#160;</span>फिर उसने शुद्ध सोना गढ़कर पाए और डंडी समेत दीवट को बनाया*; उसके पुष्पकोष, गाँठ, और फूल सब एक ही टुकड़े के बने।  <span class="verse" id="V18">१८&#160;</span>और दीवट से निकली हुई छः डालियाँ बनीं; तीन डालियाँ तो उसकी एक ओर से और तीन डालियाँ उसकी दूसरी ओर से निकली हुई बनीं।  <span class="verse" id="V19">१९&#160;</span>एक-एक डाली में बादाम के फूल के सरीखे तीन-तीन पुष्पकोष, एक-एक गाँठ, और एक-एक फूल बना; दीवट से निकली हुई, उन छहों डालियों का यही आकार हुआ।  <span class="verse" id="V20">२०&#160;</span>और दीवट की डंडी में बादाम के फूल के समान अपनी-अपनी गाँठ और फूल समेत चार पुष्पकोष बने।  <span class="verse" id="V21">२१&#160;</span>और दीवट से निकली हुई छहों डालियों में से दो-दो डालियों के नीचे एक-एक गाँठ दीवट के साथ एक ही टुकड़े की बनी।  <span class="verse" id="V22">२२&#160;</span>गाँठें और डालियाँ सब दीवट के साथ एक ही टुकड़े की बनीं; सारा दीवट गढ़े हुए शुद्ध सोने का और एक ही टुकड़े का बना।  <span class="verse" id="V23">२३&#160;</span>और उसने दीवट के सातों दीपक, और गुलतराश, और गुलदान, शुद्ध सोने के बनाए।  <span class="verse" id="V24">२४&#160;</span>उसने सारे सामान समेत दीवट को किक्कार भर सोने का बनाया। </div><div class='s'>धूप वेदी का बनाया जाना </div><div class='p'> <span class="verse" id="V25">२५&#160;</span>फिर उसने बबूल की लकड़ी की धूप वेदी भी बनाई; उसकी लम्बाई एक हाथ और चौड़ाई एक हाथ की थी; वह चौकोर बनी, और उसकी ऊँचाई दो हाथ की थी; और उसके सींग उसके साथ बिना जोड़ के बने थे  <span class="verse" id="V26">२६&#160;</span>ऊपरवाले पल्लों, और चारों ओर के बाजुओं और सींगों समेत उसने उस वेदी को शुद्ध सोने से मढ़ा; और उसके चारों ओर सोने की एक बाड़ बनाई,  <span class="verse" id="V27">२७&#160;</span>और उस बाड़ के नीचे उसके दोनों पल्लों पर उसने सोने के दो कड़े बनाए, जो उसके उठाने के डंडों के खानों का काम दें।  <span class="verse" id="V28">२८&#160;</span>और डंडों को उसने बबूल की लकड़ी का बनाया, और सोने से मढ़ा।  <span class="verse" id="V29">२९&#160;</span>और उसने अभिषेक का पवित्र तेल, और सुगन्ध-द्रव्य का धूप गंधी की रीति के अनुसार बनाया। </div><ul class='tnav'>
<li><a href='index.htm'>निर्गमन</a></li>
<li><a href='EXO36.htm'>&lt;</a></li>
<li><a href='EXO.htm'>३७</a></li>
<li><a href='EXO38.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
