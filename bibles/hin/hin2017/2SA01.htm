<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 2 शमूएल १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 शमूएल</a></li>
<li><a href='1SA31.htm'>&lt;</a></li>
<li><a href='2SA.htm'>१</a></li>
<li><a href='2SA02.htm'>&gt;</a></li>
</ul>
<div class="main">
<div class='mt'>2 Samuel </div><div class='mt'>2 शमूएल  
</div><div class='chapterlabel' id="V0"> १</div><div class='s'>दाऊद का शाऊल के खून का दण्ड देना </div><div class='p'> <span class="verse" id="V1">१&#160;</span>शाऊल के मरने के बाद, जब दाऊद अमालेकियों को मारकर लौटा, और दाऊद को सिकलग में रहते हुए दो दिन हो गए,  <span class="verse" id="V2">२&#160;</span>तब तीसरे दिन ऐसा हुआ कि शाऊल की छावनी में से एक पुरुष कपड़े फाड़े सिर पर धूल डाले हुए आया। जब वह दाऊद के पास पहुँचा, तब भूमि पर गिरा और दण्डवत् किया।  <span class="verse" id="V3">३&#160;</span>दाऊद ने उससे पूछा, “तू कहाँ से आया है?” उसने उससे कहा, “मैं इस्राएली छावनी में से बचकर आया हूँ।”  <span class="verse" id="V4">४&#160;</span>दाऊद ने उससे पूछा, “वहाँ क्या बात हुई? मुझे बता।” उसने कहा, “यह, कि लोग रणभूमि छोड़कर भाग गए, और बहुत लोग मारे गए; और शाऊल और उसका पुत्र योनातान भी मारे गए हैं।”  <span class="verse" id="V5">५&#160;</span>दाऊद ने उस समाचार देनेवाले जवान से पूछा, “तू कैसे जानता है कि शाऊल और उसका पुत्र योनातान मर गए?”  <span class="verse" id="V6">६&#160;</span>समाचार देनेवाले जवान ने कहा, “संयोग से मैं गिलबो पहाड़ पर था; तो क्या देखा, कि शाऊल अपने भाले की टेक लगाए हुए है; फिर मैंने यह भी देखा कि उसका पीछा किए हुए रथ और सवार बड़े वेग से दौड़े आ रहे हैं।  <span class="verse" id="V7">७&#160;</span>उसने पीछे फिरकर मुझे देखा, और मुझे पुकारा। मैंने कहा, 'क्या आज्ञा?'  <span class="verse" id="V8">८&#160;</span>उसने मुझसे पूछा, 'तू कौन है?' मैंने उससे कहा, 'मैं तो अमालेकी हूँ।'  <span class="verse" id="V9">९&#160;</span>उसने मुझसे कहा, 'मेरे पास खड़ा होकर मुझे मार डाल; क्योंकि मेरा सिर तो घूमा जाता है, परन्तु प्राण नहीं निकलता।'  <span class="verse" id="V10">१०&#160;</span>तब मैंने यह निश्चय जान लिया, कि वह गिर जाने के पश्चात् नहीं बच सकता, मैंने उसके पास खड़े होकर उसे मार डाला; और मैं उसके सिर का मुकुट और उसके हाथ का कंगन लेकर यहाँ अपने स्वामी के पास आया हूँ।”  <span class="verse" id="V11">११&#160;</span>तब दाऊद ने दुखी होकर अपने कपड़े पकड़कर फाड़े; और जितने पुरुष उसके संग थे सब ने वैसा ही किया;  <span class="verse" id="V12">१२&#160;</span>और वे शाऊल, और उसके पुत्र योनातान, और यहोवा की प्रजा, और इस्राएल के घराने के लिये छाती पीटने और रोने लगे*, और सांझ तक कुछ न खाया, इस कारण कि वे तलवार से मारे गए थे।  <span class="verse" id="V13">१३&#160;</span>फिर दाऊद ने उस समाचार देनेवाले जवान से पूछा, “तू कहाँ का है?” उसने कहा, “मैं तो परदेशी का बेटा अर्थात् अमालेकी हूँ।”  <span class="verse" id="V14">१४&#160;</span>दाऊद ने उससे कहा, “तू यहोवा के अभिषिक्त को नष्ट करने के लिये हाथ बढ़ाने से क्यों नहीं डरा?”  <span class="verse" id="V15">१५&#160;</span>तब दाऊद ने एक जवान को बुलाकर कहा, “निकट जाकर उस पर प्रहार कर।” तब उसने उसे ऐसा मारा कि वह मर गया।  <span class="verse" id="V16">१६&#160;</span>और दाऊद ने उससे कहा, “तेरा खून तेरे ही सिर पर पड़े; क्योंकि तूने यह कहकर कि मैं ही ने यहोवा के अभिषिक्त को मार डाला, अपने मुँह से अपने ही विरुद्ध साक्षी दी है।” </div><div class='s'>शाऊल और योनातान के लिये दाऊद का बनाया हुआ विलापगीत </div><div class='p'> <span class="verse" id="V17">१७&#160;</span>तब दाऊद ने शाऊल और उसके पुत्र योनातान के विषय यह विलापगीत बनाया,  <span class="verse" id="V18">१८&#160;</span>और यहूदियों को यह धनुष नामक गीत* सिखाने की आज्ञा दी; यह याशार नामक पुस्तक में लिखा हुआ है: </div><div class='q'> <span class="verse" id="V19">१९&#160;</span>“हे इस्राएल, तेरा शिरोमणि तेरे ऊँचे स्थान पर मारा गया। </div><div class='q'>हाय, शूरवीर कैसे गिर पड़े हैं! </div><div class='q'> <span class="verse" id="V20">२०&#160;</span>गत में यह न बताओ, </div><div class='q'>और न अश्कलोन की सड़कों में प्रचार करना; </div><div class='q'>न हो कि पलिश्ती स्त्रियाँ आनन्दित हों, </div><div class='q'>न हो कि खतनारहित लोगों की बेटियाँ गर्व करने लगें। </div><div class='q'> <span class="verse" id="V21">२१&#160;</span>“हे गिलबो पहाड़ों, </div><div class='q'>तुम पर न ओस पड़े, </div><div class='q'>और न वर्षा हो, और न भेंट के योग्य उपजवाले खेत* पाए जाएँ! </div><div class='q'>क्योंकि वहाँ शूरवीरों की ढालें अशुद्ध हो गईं। </div><div class='q'>और शाऊल की ढाल बिना तेल लगाए रह गई। </div><div class='q'> <span class="verse" id="V22">२२&#160;</span>“जूझे हुओं के लहू बहाने से, और शूरवीरों की चर्बी खाने से, </div><div class='q'>योनातान का धनुष न लौटता था, </div><div class='q'>और न शाऊल की तलवार छूछी फिर आती थी। </div><div class='q'> <span class="verse" id="V23">२३&#160;</span>शाऊल और योनातान जीवनकाल में तो </div><div class='q'>प्रिय और मनभाऊ थे, </div><div class='q'>और अपनी मृत्यु के समय अलग न हुए; </div><div class='q'>वे उकाब से भी वेग से चलनेवाले, </div><div class='q'>और सिंह से भी अधिक पराक्रमी थे। </div><div class='q'> <span class="verse" id="V24">२४&#160;</span>“हे इस्राएली स्त्रियों, शाऊल के लिये रोओ, </div><div class='q'>वह तो तुम्हें लाल रंग के वस्त्र पहनाकर सुख देता, </div><div class='q'>और तुम्हारे वस्त्रों के ऊपर सोने के गहने पहनाता था। </div><div class='q'> <span class="verse" id="V25">२५&#160;</span>“हाय, युद्ध के बीच शूरवीर कैसे काम आए! </div><div class='q'>हे योनातान, हे ऊँचे स्थानों पर जूझे हुए, </div><div class='q'> <span class="verse" id="V26">२६&#160;</span>हे मेरे भाई योनातान, मैं तेरे कारण दुःखित हूँ; </div><div class='q'>तू मुझे बहुत मनभाऊ जान पड़ता था; </div><div class='q'>तेरा प्रेम मुझ पर अद्भुत, </div><div class='q'>वरन् स्त्रियों के प्रेम से भी बढ़कर था। </div><div class='q'> <span class="verse" id="V27">२७&#160;</span>“हाय, शूरवीर कैसे गिर गए, </div><div class='q'>और युद्ध के हथियार कैसे नष्ट हो गए हैं!” </div><ul class='tnav'>
<li><a href='index.htm'>2 शमूएल</a></li>
<li><a href='1SA31.htm'>&lt;</a></li>
<li><a href='2SA.htm'>१</a></li>
<li><a href='2SA02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
