<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब १३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB12.htm'>&lt;</a></li>
<li><a href='JOB.htm'>१३</a></li>
<li><a href='JOB14.htm'>&gt;</a></li>
</ul>
<div class="main">
 
<div class='b'> &#160; </div><div class='chapterlabel' id="V0"> १३</div><div class='q'> <span class="verse" id="V1">१&#160;</span>“सुनो, मैं यह सब कुछ अपनी आँख से देख चुका, </div><div class='q'>और अपने कान से सुन चुका, और समझ भी चुका हूँ। </div><div class='q'> <span class="verse" id="V2">२&#160;</span>जो कुछ तुम जानते हो वह मैं भी जानता हूँ; </div><div class='q'>मैं तुम लोगों से कुछ कम नहीं हूँ। </div><div class='q'> <span class="verse" id="V3">३&#160;</span>मैं तो सर्वशक्तिमान से बातें करूँगा, </div><div class='q'>और मेरी अभिलाषा परमेश्‍वर से वाद-विवाद करने की है। </div><div class='q'> <span class="verse" id="V4">४&#160;</span>परन्तु तुम लोग झूठी बात के गढ़नेवाले हो; </div><div class='q'>तुम सबके सब निकम्मे वैद्य हो*। </div><div class='q'> <span class="verse" id="V5">५&#160;</span>भला होता, कि तुम बिल्कुल चुप रहते, </div><div class='q'>और इससे तुम बुद्धिमान ठहरते। </div><div class='q'> <span class="verse" id="V6">६&#160;</span>मेरा विवाद सुनो, </div><div class='q'>और मेरी विनती की बातों पर कान लगाओ। </div><div class='q'> <span class="verse" id="V7">७&#160;</span>क्या तुम परमेश्‍वर के निमित्त टेढ़ी बातें कहोगे, </div><div class='q'>और उसके पक्ष में कपट से बोलोगे? </div><div class='q'> <span class="verse" id="V8">८&#160;</span>क्या तुम उसका पक्षपात करोगे? </div><div class='q'>और परमेश्‍वर के लिये मुकद्दमा चलाओगे। </div><div class='q'> <span class="verse" id="V9">९&#160;</span>क्या यह भला होगा, कि वह तुम को जाँचे? </div><div class='q'>क्या जैसा कोई मनुष्य को धोखा दे, </div><div class='q'>वैसा ही तुम क्या उसको भी धोखा दोगे? </div><div class='q'> <span class="verse" id="V10">१०&#160;</span>यदि तुम छिपकर पक्षपात करो, </div><div class='q'>तो वह निश्चय तुम को डाँटेगा। </div><div class='q'> <span class="verse" id="V11">११&#160;</span>क्या तुम उसके माहात्म्य से भय न खाओगे? </div><div class='q'>क्या उसका डर तुम्हारे मन में न समाएगा? </div><div class='q'> <span class="verse" id="V12">१२&#160;</span>तुम्हारे स्मरणयोग्य नीतिवचन राख के समान हैं; </div><div class='q'>तुम्हारे गढ़ मिट्टी ही के ठहरे हैं। </div><div class='q'> <span class="verse" id="V13">१३&#160;</span>“मुझसे बात करना छोड़ो, कि मैं भी कुछ कहने पाऊँ; </div><div class='q'>फिर मुझ पर जो चाहे वह आ पड़े। </div><div class='q'> <span class="verse" id="V14">१४&#160;</span>मैं क्यों अपना माँस अपने दाँतों से चबाऊँ? </div><div class='q'>और क्यों अपना प्राण हथेली पर रखूँ? </div><div class='q'> <span class="verse" id="V15">१५&#160;</span>वह मुझे घात करेगा*, मुझे कुछ आशा नहीं; </div><div class='q'>तो भी मैं अपनी चाल-चलन का पक्ष लूँगा। </div><div class='q'> <span class="verse" id="V16">१६&#160;</span>और यह ही मेरे बचाव का कारण होगा, कि </div><div class='q'>भक्तिहीन जन उसके सामने नहीं जा सकता। </div><div class='q'> <span class="verse" id="V17">१७&#160;</span>चित्त लगाकर मेरी बात सुनो, </div><div class='q'>और मेरी विनती तुम्हारे कान में पड़े। </div><div class='q'> <span class="verse" id="V18">१८&#160;</span>देखो, मैंने अपने मुकद्दमें की पूरी तैयारी की है; </div><div class='q'>मुझे निश्चय है कि मैं निर्दोष ठहरूँगा। </div><div class='q'> <span class="verse" id="V19">१९&#160;</span>कौन है जो मुझसे मुकद्दमा लड़ सकेगा? </div><div class='q'>ऐसा कोई पाया जाए, तो मैं चुप होकर प्राण छोड़ूँगा। </div><div class='q'> <span class="verse" id="V20">२०&#160;</span>दो ही काम मुझसे न कर, </div><div class='q'>तब मैं तुझ से नहीं छिपूँगाः </div><div class='q'> <span class="verse" id="V21">२१&#160;</span>अपनी ताड़ना मुझसे दूर कर ले, </div><div class='q'>और अपने भय से मुझे भयभीत न कर। </div><div class='q'> <span class="verse" id="V22">२२&#160;</span>तब तेरे बुलाने पर मैं बोलूँगा; </div><div class='q'>या मैं प्रश्न करूँगा, और तू मुझे उत्तर दे। </div><div class='q'> <span class="verse" id="V23">२३&#160;</span>मुझसे कितने अधर्म के काम और पाप हुए हैं? </div><div class='q'>मेरे अपराध और पाप मुझे जता दे। </div><div class='q'> <span class="verse" id="V24">२४&#160;</span>तू किस कारण अपना मुँह फेर लेता है, </div><div class='q'>और मुझे अपना शत्रु गिनता है? </div><div class='q'> <span class="verse" id="V25">२५&#160;</span>क्या तू उड़ते हुए पत्ते को भी कँपाएगा? </div><div class='q'>और सूखे डंठल के पीछे पड़ेगा? </div><div class='q'> <span class="verse" id="V26">२६&#160;</span>तू मेरे लिये कठिन दुःखों की आज्ञा देता है, </div><div class='q'>और मेरी जवानी के अधर्म का फल* मुझे भुगता देता है। </div><div class='q'> <span class="verse" id="V27">२७&#160;</span>और मेरे पाँवों को काठ में ठोंकता, </div><div class='q'>और मेरी सारी चाल-चलन देखता रहता है; </div><div class='q'>और मेरे पाँवों की चारों ओर सीमा बाँध लेता है। </div><div class='q'> <span class="verse" id="V28">२८&#160;</span>और मैं सड़ी-गली वस्तु के तुल्य हूँ जो नाश </div><div class='q'>हो जाती है, और कीड़ा खाए कपड़े के तुल्य हूँ। </div><ul class='tnav'>
<li><a href='index.htm'>अय्यूब</a></li>
<li><a href='JOB12.htm'>&lt;</a></li>
<li><a href='JOB.htm'>१३</a></li>
<li><a href='JOB14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
