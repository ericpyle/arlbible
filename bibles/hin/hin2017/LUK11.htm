<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका ११</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='LUK10.htm'>&lt;</a></li>
<li><a href='LUK.htm'>११</a></li>
<li><a href='LUK12.htm'>&gt;</a></li>
</ul>
<div class="main">
 
<div class='chapterlabel' id="V0"> ११</div><div class='s'>प्रार्थना की शिक्षा </div><div class='p'> <span class="verse" id="V1">१&#160;</span>फिर वह किसी जगह प्रार्थना कर रहा था। और जब वह प्रार्थना कर चुका, तो उसके चेलों में से एक ने उससे कहा, “हे प्रभु, जैसे यूहन्ना ने अपने चेलों को प्रार्थना करना सिखाया वैसे ही हमें भी तू सीखा दे*।” </div><div class='p'> <span class="verse" id="V2">२&#160;</span>उसने उनसे कहा, “जब तुम प्रार्थना करो, तो कहो: </div><div class='q'>‘हे पिता, </div><div class='q'>तेरा नाम पवित्र माना जाए, </div><div class='q'>तेरा राज्य आए। </div><div class='q'> <span class="verse" id="V3">३&#160;</span>‘हमारी दिन भर की रोटी हर दिन हमें दिया कर। </div><div class='q'> <span class="verse" id="V4">४&#160;</span>‘और हमारे पापों को क्षमा कर, </div><div class='q'>क्योंकि हम भी अपने हर एक अपराधी को क्षमा करते हैं*, </div><div class='q'>और हमें परीक्षा में न ला’।” </div><div class='s'>माँगते रहो </div><div class='p'> <span class="verse" id="V5">५&#160;</span>और उसने उनसे कहा, “तुम में से कौन है कि उसका एक मित्र हो, और वह आधी रात को उसके पास जाकर उससे कहे, ‘हे मित्र; मुझे तीन रोटियाँ दे।  <span class="verse" id="V6">६&#160;</span>क्योंकि एक यात्री मित्र मेरे पास आया है, और उसके आगे रखने के लिये मेरे पास कुछ नहीं है।’  <span class="verse" id="V7">७&#160;</span>और वह भीतर से उत्तर देता, कि मुझे दुःख न दे; अब तो द्वार बन्द है, और मेरे बालक मेरे पास बिछौने पर हैं, इसलिए मैं उठकर तुझे दे नहीं सकता।  <span class="verse" id="V8">८&#160;</span>मैं तुम से कहता हूँ, यदि उसका मित्र होने पर भी उसे उठकर न दे, फिर भी उसके लज्जा छोड़कर माँगने के कारण उसे जितनी आवश्यकता हो उतनी उठकर देगा।  <span class="verse" id="V9">९&#160;</span>और मैं तुम से कहता हूँ; कि माँगो, तो तुम्हें दिया जाएगा; ढूँढ़ो तो तुम पाओगे; खटखटाओ, तो तुम्हारे लिये खोला जाएगा।  <span class="verse" id="V10">१०&#160;</span>क्योंकि जो कोई माँगता है, उसे मिलता है; और जो ढूँढ़ता है, वह पाता है; और जो खटखटाता है, उसके लिये खोला जाएगा।  <span class="verse" id="V11">११&#160;</span>तुम में से ऐसा कौन पिता होगा, कि जब उसका पुत्र रोटी माँगे, तो उसे पत्थर दे: या मछली माँगे, तो मछली के बदले उसे साँप दे?  <span class="verse" id="V12">१२&#160;</span>या अण्डा माँगे तो उसे बिच्छू दे?  <span class="verse" id="V13">१३&#160;</span>अतः जब तुम बुरे होकर अपने बच्चों को अच्छी वस्तुएँ देना जानते हो, तो तुम्हारा स्वर्गीय पिता अपने माँगनेवालों को पवित्र आत्मा क्यों न देगा।” </div><div class='s'>यीशु और दुष्टात्माओं के शासक </div><div class='p'> <span class="verse" id="V14">१४&#160;</span>फिर उसने एक गूँगी दुष्टात्मा को निकाला; जब दुष्टात्मा निकल गई, तो गूँगा बोलने लगा; और लोगों ने अचम्भा किया।  <span class="verse" id="V15">१५&#160;</span>परन्तु उनमें से कितनों ने कहा, “यह तो दुष्टात्माओं के प्रधान शैतान की सहायता से दुष्टात्माओं को निकालता है।”  <span class="verse" id="V16">१६&#160;</span>औरों ने उसकी परीक्षा करने के लिये उससे आकाश का एक चिन्ह माँगा।  <span class="verse" id="V17">१७&#160;</span>परन्तु उसने, उनके मन की बातें जानकर, उनसे कहा, “जिस-जिस राज्य में फूट होती है, वह राज्य उजड़ जाता है; और जिस घर में फूट होती है, वह नाश हो जाता है।  <span class="verse" id="V18">१८&#160;</span>और यदि शैतान अपना ही विरोधी हो जाए, तो उसका राज्य कैसे बना रहेगा? क्योंकि तुम मेरे विषय में तो कहते हो, कि यह शैतान की सहायता से दुष्टात्मा निकालता है।  <span class="verse" id="V19">१९&#160;</span>भला यदि मैं शैतान की सहायता से दुष्टात्माओं को निकालता हूँ, तो तुम्हारी सन्तान किस की सहायता से निकालते हैं? इसलिए वे ही तुम्हारा न्याय चुकाएँगे।  <span class="verse" id="V20">२०&#160;</span>परन्तु यदि मैं परमेश्‍वर की सामर्थ्य से दुष्टात्माओं को निकालता हूँ, तो परमेश्‍वर का राज्य तुम्हारे पास आ पहुँचा।  <span class="verse" id="V21">२१&#160;</span>जब बलवन्त मनुष्य हथियार बाँधे हुए अपने घर की रखवाली करता है, तो उसकी संपत्ति बची रहती है।  <span class="verse" id="V22">२२&#160;</span>पर जब उससे बढ़कर कोई और बलवन्त चढ़ाई करके उसे जीत लेता है, तो उसके वे हथियार जिन पर उसका भरोसा था, छीन लेता है और उसकी संपत्ति लूटकर बाँट देता है।  <span class="verse" id="V23">२३&#160;</span>जो मेरे साथ नहीं वह मेरे विरोध में है, और जो मेरे साथ नहीं बटोरता वह बिखेरता है। </div><div class='s'>अशुद्ध आत्मा को घर की तलाश </div><div class='p'> <span class="verse" id="V24">२४&#160;</span>“जब अशुद्ध आत्मा मनुष्य में से निकल जाती है तो सूखी जगहों में विश्राम ढूँढ़ती फिरती है, और जब नहीं पाती तो कहती है, कि मैं अपने उसी घर में जहाँ से निकली थी लौट जाऊँगी।  <span class="verse" id="V25">२५&#160;</span>और आकर उसे झाड़ा-बुहारा और सजा-सजाया पाती है।  <span class="verse" id="V26">२६&#160;</span>तब वह आकर अपने से और बुरी सात आत्माओं को अपने साथ ले आती है, और वे उसमें समाकर वास करती हैं, और उस मनुष्य की पिछली दशा पहले से भी बुरी हो जाती है।”  <span class="verse" id="V27">२७&#160;</span>जब वह ये बातें कह ही रहा था तो भीड़ में से किसी स्त्री ने ऊँचे शब्द से कहा, “धन्य है वह गर्भ जिसमें तू रहा और वे स्तन, जो तूने चूसे।”  <span class="verse" id="V28">२८&#160;</span>उसने कहा, “हाँ; परन्तु धन्य वे हैं, जो परमेश्‍वर का वचन सुनते और मानते हैं।” </div><div class='s'>प्रमाण की माँग </div><div class='p'> <span class="verse" id="V29">२९&#160;</span>जब बड़ी भीड़ इकट्ठी होती जाती थी तो वह कहने लगा, “इस युग के लोग बुरे हैं; वे चिन्ह ढूँढ़ते हैं; पर योना के चिन्ह को छोड़ कोई और चिन्ह उन्हें न दिया जाएगा।  <span class="verse" id="V30">३०&#160;</span>जैसा योना नीनवे के लोगों के लिये चिन्ह ठहरा, वैसा ही मनुष्य का पुत्र भी इस युग के लोगों के लिये ठहरेगा।  <span class="verse" id="V31">३१&#160;</span>दक्षिण की रानी न्याय के दिन इस समय के मनुष्यों के साथ उठकर, उन्हें दोषी ठहराएगी, क्योंकि वह सुलैमान का ज्ञान सुनने को पृथ्वी की छोर से आई, और देखो यहाँ वह है जो सुलैमान से भी बड़ा है। (1 राजा. 10:1-10, 2 इति. 9:1)  <span class="verse" id="V32">३२&#160;</span>नीनवे के लोग न्याय के दिन इस समय के लोगों के साथ खड़े होकर, उन्हें दोषी ठहराएँगे; क्योंकि उन्होंने योना का प्रचार सुनकर मन फिराया और देखो, यहाँ वह है, जो योना से भी बड़ा है। (योना 3:5-10) </div><div class='s'>शरीर का दिया </div><div class='p'> <span class="verse" id="V33">३३&#160;</span>“कोई मनुष्य दीया जला के तलघर में, या पैमाने के नीचे नहीं रखता, परन्तु दीवट पर रखता है कि भीतर आनेवाले उजियाला पाएँ।  <span class="verse" id="V34">३४&#160;</span>तेरे शरीर का दीया तेरी आँख है, इसलिए जब तेरी आँख निर्मल है, तो तेरा सारा शरीर भी उजियाला है; परन्तु जब वह बुरी है, तो तेरा शरीर भी अंधेरा है।  <span class="verse" id="V35">३५&#160;</span>इसलिए सावधान रहना, कि जो उजियाला तुझ में है वह अंधेरा न हो जाए।  <span class="verse" id="V36">३६&#160;</span>इसलिए यदि तेरा सारा शरीर उजियाला हो, और उसका कोई भाग अंधेरा न रहे, तो सब का सब ऐसा उजियाला होगा, जैसा उस समय होता है, जब दिया अपनी चमक से तुझे उजाला देता है।” </div><div class='s'>शास्त्रियों और फरीसियों को फटकार </div><div class='p'> <span class="verse" id="V37">३७&#160;</span>जब वह बातें कर रहा था, तो किसी फरीसी ने उससे विनती की, कि मेरे यहाँ भोजन कर; और वह भीतर जाकर भोजन करने बैठा।  <span class="verse" id="V38">३८&#160;</span>फरीसी ने यह देखकर अचम्भा किया कि उसने भोजन करने से पहले हाथ-पैर नहीं धोये।  <span class="verse" id="V39">३९&#160;</span>प्रभु ने उससे कहा, “हे फरीसियों, तुम कटोरे और थाली को ऊपर-ऊपर तो माँजते हो, परन्तु तुम्हारे भीतर अंधेर और दुष्टता भरी है।  <span class="verse" id="V40">४०&#160;</span>हे निर्बुद्धियों, जिस ने बाहर का भाग बनाया, क्या उसने भीतर का भाग नहीं बनाया*?  <span class="verse" id="V41">४१&#160;</span>परन्तु हाँ, भीतरवाली वस्तुओं को दान कर दो, तब सब कुछ तुम्हारे लिये शुद्ध हो जाएगा।। </div><div class='p'> <span class="verse" id="V42">४२&#160;</span>“पर हे फरीसियों, तुम पर हाय! तुम पोदीने और सुदाब का, और सब भाँति के साग-पात का दसवाँ अंश देते हो, परन्तु न्याय को और परमेश्‍वर के प्रेम को टाल देते हो; चाहिए तो था कि इन्हें भी करते रहते और उन्हें भी न छोड़ते। (मत्ती 23:23, मीका 6:8, लैव्य. 27:30)  <span class="verse" id="V43">४३&#160;</span>हे फरीसियों, तुम पर हाय! तुम आराधनालयों में मुख्य-मुख्य आसन और बाजारों में नमस्कार चाहते हो।  <span class="verse" id="V44">४४&#160;</span>हाय तुम पर! क्योंकि तुम उन छिपी कब्रों के समान हो, जिन पर लोग चलते हैं, परन्तु नहीं जानते।” </div><div class='p'> <span class="verse" id="V45">४५&#160;</span>तब एक व्यवस्थापक ने उसको उत्तर दिया, “हे गुरु, इन बातों के कहने से तू हमारी निन्दा करता है।”  <span class="verse" id="V46">४६&#160;</span>उसने कहा, “हे व्यवस्थापकों, तुम पर भी हाय! तुम ऐसे बोझ जिनको उठाना कठिन है, मनुष्यों पर लादते हो परन्तु तुम आप उन बोझों को अपनी एक उँगली से भी नहीं छूते।  <span class="verse" id="V47">४७&#160;</span>हाय तुम पर! तुम उन भविष्यद्वक्ताओं की कब्रें बनाते हो, जिन्हें तुम्हारे पूर्वजों ने मार डाला था।  <span class="verse" id="V48">४८&#160;</span>अतः तुम गवाह हो, और अपने पूर्वजों के कामों से सहमत हो; क्योंकि उन्होंने तो उन्हें मार डाला और तुम उनकी कब्रें बनाते हो।  <span class="verse" id="V49">४९&#160;</span>इसलिए परमेश्‍वर की बुद्धि ने भी कहा है, कि मैं उनके पास भविष्यद्वक्ताओं और प्रेरितों को भेजूँगी, और वे उनमें से कितनों को मार डालेंगे, और कितनों को सताएँगे।  <span class="verse" id="V50">५०&#160;</span>ताकि जितने भविष्यद्वक्ताओं का लहू जगत की उत्पत्ति से बहाया गया है, सब का लेखा, इस युग के लोगों से लिया जाए,  <span class="verse" id="V51">५१&#160;</span>हाबिल की हत्या से लेकर जकर्याह की हत्या तक जो वेदी और मन्दिर के बीच में मारा गया: मैं तुम से सच कहता हूँ; उसका लेखा इसी समय के लोगों से लिया जाएगा। (उत्प. 4:8, 2 इति. 24:20-21)  <span class="verse" id="V52">५२&#160;</span>हाय तुम व्यवस्थापकों पर! कि तुम ने ज्ञान की कुंजी* ले तो ली, परन्तु तुम ने आपही प्रवेश नहीं किया, और प्रवेश करनेवालों को भी रोक दिया।” </div><div class='p'> <span class="verse" id="V53">५३&#160;</span>जब वह वहाँ से निकला, तो शास्त्री और फरीसी बहुत पीछे पड़ गए और छेड़ने लगे, कि वह बहुत सी बातों की चर्चा करे,  <span class="verse" id="V54">५४&#160;</span>और उसकी घात में लगे रहे, कि उसके मुँह की कोई बात पकड़ें। </div><ul class='tnav'>
<li><a href='index.htm'>लूका</a></li>
<li><a href='LUK10.htm'>&lt;</a></li>
<li><a href='LUK.htm'>११</a></li>
<li><a href='LUK12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
