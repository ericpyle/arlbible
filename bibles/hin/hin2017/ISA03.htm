<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यशायाह ३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यशायाह</a></li>
<li><a href='ISA02.htm'>&lt;</a></li>
<li><a href='ISA.htm'>३</a></li>
<li><a href='ISA04.htm'>&gt;</a></li>
</ul>
<div class="main">
 
<div class='chapterlabel' id="V0"> ३</div><div class='s'>यहूदा और यरूशलेम पर निर्णय </div><div class='q'> <span class="verse" id="V1">१&#160;</span>सुनों, प्रभु सेनाओं का यहोवा यरूशलेम और यहूदा का सब प्रकार का सहारा और सिरहाना अर्थात् अन्न का सारा आधार, </div><div class='q'>और जल का सारा आधार दूर कर देगा; </div><div class='q'> <span class="verse" id="V2">२&#160;</span>और वीर और योद्धा को, न्यायी और नबी को, भावी वक्ता </div><div class='q'>और वृद्ध को, पचास सिपाहियों के सरदार और प्रतिष्ठित पुरुष को, </div><div class='q'> <span class="verse" id="V3">३&#160;</span>मंत्री और चतुर कारीगर को, </div><div class='q'>और निपुण टोन्हे को भी दूर कर देगा। </div><div class='q'> <span class="verse" id="V4">४&#160;</span>मैं लड़कों को उनके हाकिम कर दूँगा, </div><div class='q'>और बच्चे उन पर प्रभुता करेंगे। </div><div class='q'> <span class="verse" id="V5">५&#160;</span>प्रजा के लोग आपस में एक दूसरे पर, और हर एक अपने पड़ोसी पर अंधेर करेंगे; </div><div class='q'>और जवान वृद्ध जनों से और नीच जन माननीय लोगों से असभ्यता का व्यवहार करेंगे। </div><div class='q'> <span class="verse" id="V6">६&#160;</span>उस समय जब कोई पुरुष अपने पिता के घर में अपने भाई को पकड़कर कहेगा, “तेरे पास तो वस्त्र है, </div><div class='q'>आ हमारा न्यायी हो जा और इस उजड़े देश को अपने वश में कर ले;” </div><div class='q'> <span class="verse" id="V7">७&#160;</span>तब वह शपथ खाकर कहेगा, “मैं चंगा करनेवाला न होऊँगा; </div><div class='q'>क्योंकि मेरे घर में न तो रोटी है और न कपड़े; </div><div class='q'>इसलिए तुम मुझे प्रजा का न्यायी नहीं नियुक्त कर सकोगे।” </div><div class='q'> <span class="verse" id="V8">८&#160;</span>यरूशलेम तो डगमगाया और यहूदा गिर गया है; </div><div class='q'>क्योंकि उनके वचन और उनके काम यहोवा के विरुद्ध हैं, जो उसकी तेजोमय आँखों के सामने बलवा करनेवाले ठहरे हैं। </div><div class='q'> <span class="verse" id="V9">९&#160;</span>उनका चेहरा भी उनके विरुद्ध साक्षी देता है; वे सदोमियों के समान अपने पाप को आप ही बखानते और नहीं छिपाते हैं। </div><div class='q'>उन पर हाय! क्योंकि उन्होंने अपनी हानि आप ही की है। </div><div class='q'> <span class="verse" id="V10">१०&#160;</span>धर्मियों से कहो कि उनका भला होगा, </div><div class='q'>क्योंकि वे अपने कामों का फल प्राप्त करेंगे। </div><div class='q'> <span class="verse" id="V11">११&#160;</span>दुष्ट पर हाथ! उसका बुरा होगा, </div><div class='q'>क्योंकि उसके कामों का फल उसको मिलेगा। </div><div class='q'> <span class="verse" id="V12">१२&#160;</span>मेरी प्रजा पर बच्चे अंधेर करते और स्त्रियाँ उन पर प्रभुता करती हैं। </div><div class='q'>हे मेरी प्रजा, तेरे अगुवे तुझे भटकाते हैं, और तेरे चलने का मार्ग भुला देते हैं। </div><div class='s'>विलासता की निन्दा </div><div class='q'> <span class="verse" id="V13">१३&#160;</span>यहोवा देश-देश के लोगों से मुकद्दमा लड़ने और उनका न्याय करने के लिये खड़ा है*। </div><div class='q'> <span class="verse" id="V14">१४&#160;</span>यहोवा अपनी प्रजा के वृद्ध और हाकिमों के साथ यह विवाद करता है, </div><div class='q'>“तुम ही ने बारी की दाख खा डाली है, और दीन लोगों का धन लूटकर तुमने अपने घरों में रखा है।” </div><div class='q'> <span class="verse" id="V15">१५&#160;</span>सेनाओं के प्रभु यहोवा की यह वाणी है, “तुम क्यों मेरी प्रजा को दलते, </div><div class='q'>और दीन लोगों को पीस डालते हो!” सिय्योन की अभिमानी स्त्री </div><div class='q'> <span class="verse" id="V16">१६&#160;</span>यहोवा ने यह भी कहा है, “क्योंकि सिय्योन की स्त्रियाँ घमण्ड करती </div><div class='q'>और सिर ऊँचे किये आँखें मटकातीं और घुँघरूओं को छमछमाती हुई ठुमुक-ठुमुक चलती हैं, </div><div class='q'> <span class="verse" id="V17">१७&#160;</span>इसलिए प्रभु यहोवा उनके सिर को गंजा करेगा, और उनके तन को उघरवाएगा।” </div><div class='q'> <span class="verse" id="V18">१८&#160;</span>उस समय प्रभु घुँघरूओं, जालियों, </div><div class='q'> <span class="verse" id="V19">१९&#160;</span>चँद्रहारों, झुमकों, कड़ों, घूँघटों, </div><div class='q'> <span class="verse" id="V20">२०&#160;</span>पगड़ियों, पैकरियों, पटुकों, सुगन्धपात्रों, गण्डों, </div><div class='q'> <span class="verse" id="V21">२१&#160;</span>अँगूठियों, नथों, </div><div class='q'> <span class="verse" id="V22">२२&#160;</span>सुन्दर वस्त्रों, कुर्तियों, चद्दरों, बटुओं, </div><div class='q'> <span class="verse" id="V23">२३&#160;</span>दर्पणों, मलमल के वस्त्रों, बुन्दियों, दुपट्टों इन सभी की शोभा को दूर करेगा। </div><div class='q'> <span class="verse" id="V24">२४&#160;</span>सुगन्ध के बदले सड़ाहट, सुन्दर करधनी के बदले बन्धन की रस्सी, </div><div class='q'>गूँथे हुए बालों के बदले गंजापन, सुन्दर पटुके के बदले टाट की पेटी, </div><div class='q'>और सुन्दरता के बदले दाग होंगे। </div><div class='q'> <span class="verse" id="V25">२५&#160;</span>तेरे पुरुष तलवार से, और शूरवीर युद्ध में मारे जाएँगे। </div><div class='q'> <span class="verse" id="V26">२६&#160;</span>और उसके फाटकों में साँस भरना और विलाप करना होगा; और वह भूमि पर अकेली बैठी रहेगी। </div><ul class='tnav'>
<li><a href='index.htm'>यशायाह</a></li>
<li><a href='ISA02.htm'>&lt;</a></li>
<li><a href='ISA.htm'>३</a></li>
<li><a href='ISA04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
