<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ८८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA087.htm'>&lt;</a></li>
<li><a href='PSA.htm'>८८</a></li>
<li><a href='PSA089.htm'>&gt;</a></li>
</ul>
<div class="main">
 
<div class='chapterlabel' id="V0"> ८८</div><div class='s'>हताशा में मदद के लिए प्रार्थना गीत; </div><div class='d'>कोरहवंशियों का भजन </div><div class='d'>प्रधान बजानेवाले के लिये : महलतलग्नोत राग में एज्रावंशी हेमान का मश्कील </div><div class='b'> &#160; </div><div class='q'> <span class="verse" id="V1">१&#160;</span>हे मेरे उद्धारकर्ता परमेश्‍वर यहोवा, </div><div class='q'>मैं दिन को और रात को तेरे आगे चिल्लाता आया हूँ। </div><div class='q'> <span class="verse" id="V2">२&#160;</span>मेरी प्रार्थना तुझ तक पहुँचे, </div><div class='q'>मेरे चिल्लाने की ओर कान लगा! </div><div class='q'> <span class="verse" id="V3">३&#160;</span>क्योंकि मेरा प्राण क्लेश से भरा हुआ है, </div><div class='q'>और मेरा प्राण अधोलोक के निकट पहुँचा है। </div><div class='q'> <span class="verse" id="V4">४&#160;</span>मैं कब्र में पड़नेवालों में गिना गया हूँ; </div><div class='q'>मैं बलहीन पुरुष के समान हो गया हूँ। </div><div class='q'> <span class="verse" id="V5">५&#160;</span>मैं मुर्दों के बीच छोड़ा गया हूँ, </div><div class='q'>और जो घात होकर कब्र में पड़े हैं, </div><div class='q'>जिनको तू फिर स्मरण नहीं करता </div><div class='q'>और वे तेरी सहायता रहित हैं, </div><div class='q'>उनके समान मैं हो गया हूँ। </div><div class='q'> <span class="verse" id="V6">६&#160;</span>तूने मुझे गड्ढे के तल ही में, </div><div class='q'>अंधेरे और गहरे स्थान में रखा है। </div><div class='q'> <span class="verse" id="V7">७&#160;</span>तेरी जलजलाहट मुझी पर बनी हुई है*, </div><div class='q'>और तूने अपने सब तरंगों से मुझे दुःख दिया है। (सेला) </div><div class='q'> <span class="verse" id="V8">८&#160;</span>तूने मेरे पहचानवालों को मुझसे दूर किया है; </div><div class='q'>और मुझ को उनकी दृष्टि में घिनौना किया है। </div><div class='q'>मैं बन्दी हूँ और निकल नहीं सकता; (अय्यू. 19:13, भजन 31:11, लूका 23:49) </div><div class='q'> <span class="verse" id="V9">९&#160;</span>दुःख भोगते-भोगते मेरी आँखें धुँधला गई। </div><div class='q'>हे यहोवा, मैं लगातार तुझे पुकारता और अपने हाथ तेरी ओर फैलाता आया हूँ। </div><div class='q'> <span class="verse" id="V10">१०&#160;</span>क्या तू मुर्दों के लिये अद्भुत काम करेगा? </div><div class='q'>क्या मरे लोग उठकर तेरा धन्यवाद करेंगे? (सेला) </div><div class='q'> <span class="verse" id="V11">११&#160;</span>क्या कब्र में तेरी करुणा का, </div><div class='q'>और विनाश की दशा में तेरी सच्चाई का वर्णन किया जाएगा? </div><div class='q'> <span class="verse" id="V12">१२&#160;</span>क्या तेरे अद्भुत काम अंधकार में, </div><div class='q'>या तेरा धर्म विश्वासघात की दशा में जाना जाएगा? </div><div class='q'> <span class="verse" id="V13">१३&#160;</span>परन्तु हे यहोवा, मैंने तेरी दुहाई दी है; </div><div class='q'>और भोर को मेरी प्रार्थना तुझ तक पहुँचेगी। </div><div class='q'> <span class="verse" id="V14">१४&#160;</span>हे यहोवा, तू मुझ को क्यों छोड़ता है? </div><div class='q'>तू अपना मुख मुझसे क्यों छिपाता रहता है? </div><div class='q'> <span class="verse" id="V15">१५&#160;</span>मैं बचपन ही से दुःखी वरन् अधमुआ हूँ, </div><div class='q'>तुझसे भय खाते* मैं अति व्याकुल हो गया हूँ। </div><div class='q'> <span class="verse" id="V16">१६&#160;</span>तेरा क्रोध मुझ पर पड़ा है; </div><div class='q'>उस भय से मैं मिट गया हूँ। </div><div class='q'> <span class="verse" id="V17">१७&#160;</span>वह दिन भर जल के समान मुझे घेरे रहता है; </div><div class='q'>वह मेरे चारों ओर दिखाई देता है। </div><div class='q'> <span class="verse" id="V18">१८&#160;</span>तूने मित्र और भाईबन्धु दोनों को मुझसे दूर किया है; </div><div class='q'>और मेरे जान-पहचानवालों को अंधकार में डाल दिया है। </div><ul class='tnav'>
<li><a href='index.htm'>भजन संहिता</a></li>
<li><a href='PSA087.htm'>&lt;</a></li>
<li><a href='PSA.htm'>८८</a></li>
<li><a href='PSA089.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
