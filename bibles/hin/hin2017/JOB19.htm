<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब १९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB18.htm'>&lt;</a></li>
<li><a href='JOB.htm'>१९</a></li>
<li><a href='JOB20.htm'>&gt;</a></li>
</ul>
<div class="main">
 
<div class='chapterlabel' id="V0"> १९</div><div class='s'>अय्यूब का वचन </div><div class='p'> <span class="verse" id="V1">१&#160;</span>तब अय्यूब ने कहा, </div><div class='q'> <span class="verse" id="V2">२&#160;</span>“तुम कब तक मेरे प्राण को दुःख देते रहोगे; </div><div class='q'>और बातों से मुझे चूर-चूर करोगे*? </div><div class='q'> <span class="verse" id="V3">३&#160;</span>इन दसों बार तुम लोग मेरी निन्दा ही करते रहे, </div><div class='q'>तुम्हें लज्जा नहीं आती, कि तुम मेरे साथ कठोरता का बर्ताव करते हो? </div><div class='q'> <span class="verse" id="V4">४&#160;</span>मान लिया कि मुझसे भूल हुई, </div><div class='q'>तो भी वह भूल तो मेरे ही सिर पर रहेगी। </div><div class='q'> <span class="verse" id="V5">५&#160;</span>यदि तुम सचमुच मेरे विरुद्ध अपनी बड़ाई करते हो </div><div class='q'>और प्रमाण देकर मेरी निन्दा करते हो, </div><div class='q'> <span class="verse" id="V6">६&#160;</span>तो यह जान लो कि परमेश्‍वर ने मुझे गिरा दिया है, </div><div class='q'>और मुझे अपने जाल में फसा लिया है। </div><div class='q'> <span class="verse" id="V7">७&#160;</span>देखो, मैं उपद्रव! उपद्रव! यों चिल्लाता रहता हूँ, परन्तु कोई नहीं सुनता; </div><div class='q'>मैं सहायता के लिये दुहाई देता रहता हूँ, परन्तु कोई न्याय नहीं करता। </div><div class='q'> <span class="verse" id="V8">८&#160;</span>उसने मेरे मार्ग को ऐसा रूंधा है* कि मैं आगे चल नहीं सकता, </div><div class='q'>और मेरी डगरें अंधेरी कर दी हैं। </div><div class='q'> <span class="verse" id="V9">९&#160;</span>मेरा वैभव उसने हर लिया है, </div><div class='q'>और मेरे सिर पर से मुकुट उतार दिया है। </div><div class='q'> <span class="verse" id="V10">१०&#160;</span>उसने चारों ओर से मुझे तोड़ दिया, बस मैं जाता रहा, </div><div class='q'>और मेरी आशा को उसने वृक्ष के समान उखाड़ डाला है। </div><div class='q'> <span class="verse" id="V11">११&#160;</span>उसने मुझ पर अपना क्रोध भड़काया है </div><div class='q'>और अपने शत्रुओं में मुझे गिनता है। </div><div class='q'> <span class="verse" id="V12">१२&#160;</span>उसके दल इकट्ठे होकर मेरे विरुद्ध मोर्चा बाँधते हैं, </div><div class='q'>और मेरे डेरे के चारों ओर छावनी डालते हैं। </div><div class='q'> <span class="verse" id="V13">१३&#160;</span>“उसने मेरे भाइयों को मुझसे दूर किया है, </div><div class='q'>और जो मेरी जान-पहचान के थे, वे बिलकुल अनजान हो गए हैं। </div><div class='q'> <span class="verse" id="V14">१४&#160;</span>मेरे कुटुम्बी मुझे छोड़ गए हैं, </div><div class='q'>और मेरे प्रिय मित्र मुझे भूल गए हैं। </div><div class='q'> <span class="verse" id="V15">१५&#160;</span>जो मेरे घर में रहा करते थे, वे, वरन् मेरी </div><div class='q'>दासियाँ भी मुझे अनजान गिनने लगीं हैं; </div><div class='q'>उनकी दृष्टि में मैं परदेशी हो गया हूँ। </div><div class='q'> <span class="verse" id="V16">१६&#160;</span>जब मैं अपने दास को बुलाता हूँ, तब वह नहीं बोलता; </div><div class='q'>मुझे उससे गिड़गिड़ाना पड़ता है। </div><div class='q'> <span class="verse" id="V17">१७&#160;</span>मेरी साँस मेरी स्त्री को </div><div class='q'>और मेरी गन्ध मेरे भाइयों की दृष्टि में घिनौनी लगती है। </div><div class='q'> <span class="verse" id="V18">१८&#160;</span>बच्चे भी मुझे तुच्छ जानते हैं; </div><div class='q'>और जब मैं उठने लगता, तब वे मेरे विरुद्ध बोलते हैं। </div><div class='q'> <span class="verse" id="V19">१९&#160;</span>मेरे सब परम मित्र मुझसे द्वेष रखते हैं, </div><div class='q'>और जिनसे मैंने प्रेम किया वे पलटकर मेरे विरोधी हो गए हैं। </div><div class='q'> <span class="verse" id="V20">२०&#160;</span>मेरी खाल और माँस मेरी हड्डियों से सट गए हैं, </div><div class='q'>और मैं बाल-बाल बच गया हूँ। </div><div class='q'> <span class="verse" id="V21">२१&#160;</span>हे मेरे मित्रों! मुझ पर दया करो, दया करो, </div><div class='q'>क्योंकि परमेश्‍वर ने मुझे मारा है। </div><div class='q'> <span class="verse" id="V22">२२&#160;</span>तुम परमेश्‍वर के समान क्यों मेरे पीछे पड़े हो? </div><div class='q'>और मेरे माँस से क्यों तृप्त नहीं हुए? </div><div class='q'> <span class="verse" id="V23">२३&#160;</span>“भला होता, कि मेरी बातें लिखी जातीं; </div><div class='q'>भला होता, कि वे पुस्तक में लिखी जातीं, </div><div class='q'> <span class="verse" id="V24">२४&#160;</span>और लोहे की टाँकी और सीसे से वे सदा के </div><div class='q'>लिये चट्टान पर खोदी जातीं। </div><div class='q'> <span class="verse" id="V25">२५&#160;</span>मुझे तो निश्चय है, कि मेरा छुड़ानेवाला जीवित है, </div><div class='q'>और वह अन्त में पृथ्वी पर खड़ा होगा। (1 यूह. 2:28, यशा. 54: 5) </div><div class='q'> <span class="verse" id="V26">२६&#160;</span>और अपनी खाल के इस प्रकार नाश हो जाने के बाद भी, </div><div class='q'>मैं शरीर में होकर परमेश्‍वर का दर्शन पाऊँगा। </div><div class='q'> <span class="verse" id="V27">२७&#160;</span>उसका दर्शन मैं आप अपनी आँखों से अपने लिये करूँगा, </div><div class='q'>और न कोई दूसरा। </div><div class='q'>यद्यपि मेरा हृदय अन्दर ही अन्दर चूर-चूर भी हो जाए, </div><div class='q'> <span class="verse" id="V28">२८&#160;</span>तो भी मुझ में तो धर्म का मूल पाया जाता है! </div><div class='q'>और तुम जो कहते हो हम इसको क्यों सताएँ! </div><div class='q'> <span class="verse" id="V29">२९&#160;</span>तो तुम तलवार से डरो, </div><div class='q'>क्योंकि जलजलाहट से तलवार का दण्ड मिलता है, </div><div class='q'>जिससे तुम जान लो कि न्याय होता है।” </div><ul class='tnav'>
<li><a href='index.htm'>अय्यूब</a></li>
<li><a href='JOB18.htm'>&lt;</a></li>
<li><a href='JOB.htm'>१९</a></li>
<li><a href='JOB20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
