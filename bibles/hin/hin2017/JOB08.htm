<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB07.htm'>&lt;</a></li>
<li><a href='JOB.htm'>८</a></li>
<li><a href='JOB09.htm'>&gt;</a></li>
</ul>
<div class="main">
 
<div class='chapterlabel' id="V0"> ८</div><div class='s'>बिल्दद का वचन </div><div class='p'> <span class="verse" id="V1">१&#160;</span>तब शूही बिल्दद ने कहा, </div><div class='q'> <span class="verse" id="V2">२&#160;</span>“तू कब तक ऐसी-ऐसी बातें करता रहेगा? </div><div class='q'>और तेरे मुँह की बातें कब तक प्रचण्ड वायु सी रहेगी? </div><div class='q'> <span class="verse" id="V3">३&#160;</span>क्या परमेश्‍वर अन्याय करता है? </div><div class='q'>और क्या सर्वशक्तिमान धर्म को उलटा करता है? </div><div class='q'> <span class="verse" id="V4">४&#160;</span>यदि तेरे बच्चों ने उसके विरुद्ध पाप किया है*, </div><div class='q'>तो उसने उनको उनके अपराध का फल भुगताया है। </div><div class='q'> <span class="verse" id="V5">५&#160;</span>तो भी यदि तू आप परमेश्‍वर को यत्न से ढूँढ़ता, </div><div class='q'>और सर्वशक्तिमान से गिड़गिड़ाकर विनती करता, </div><div class='q'> <span class="verse" id="V6">६&#160;</span>और यदि तू निर्मल और धर्मी रहता, </div><div class='q'>तो निश्चय वह तेरे लिये जागता; </div><div class='q'>और तेरी धार्मिकता का निवास फिर ज्यों का त्यों कर देता। </div><div class='q'> <span class="verse" id="V7">७&#160;</span>चाहे तेरा भाग पहले छोटा ही रहा हो परन्तु </div><div class='q'>अन्त में तेरी बहुत बढ़ती होती। </div><div class='q'> <span class="verse" id="V8">८&#160;</span>“पिछली पीढ़ी के लोगों से तो पूछ, </div><div class='q'>और जो कुछ उनके पुरखाओं ने जाँच पड़ताल की है उस पर ध्यान दे। </div><div class='q'> <span class="verse" id="V9">९&#160;</span>क्योंकि हम तो कल ही के हैं, और कुछ नहीं जानते; </div><div class='q'>और पृथ्वी पर हमारे दिन छाया के समान बीतते जाते हैं। </div><div class='q'> <span class="verse" id="V10">१०&#160;</span>क्या वे लोग तुझ से शिक्षा की बातें न कहेंगे? </div><div class='q'>क्या वे अपने मन से बात न निकालेंगे? </div><div class='q'> <span class="verse" id="V11">११&#160;</span>“क्या कछार की घास पानी बिना बढ़ सकती है? </div><div class='q'>क्या सरकण्डा जल बिना बढ़ता है? </div><div class='q'> <span class="verse" id="V12">१२&#160;</span>चाहे वह हरी हो, और काटी भी न गई हो, </div><div class='q'>तो भी वह और सब भाँति की घास से </div><div class='q'>पहले ही सूख जाती है। </div><div class='q'> <span class="verse" id="V13">१३&#160;</span>परमेश्‍वर के सब बिसरानेवालों की गति ऐसी ही होती है </div><div class='q'>और भक्तिहीन की आशा टूट जाती है। </div><div class='q'> <span class="verse" id="V14">१४&#160;</span>उसकी आशा का मूल कट जाता है; </div><div class='q'>और जिसका वह भरोसा करता है, वह मकड़ी का जाला ठहरता है। </div><div class='q'> <span class="verse" id="V15">१५&#160;</span>चाहे वह अपने घर पर टेक लगाए परन्तु वह न ठहरेगा; </div><div class='q'>वह उसे दृढ़ता से थामेगा परन्तु वह स्थिर न रहेगा। </div><div class='q'> <span class="verse" id="V16">१६&#160;</span>वह धूप पाकर हरा भरा हो जाता है, </div><div class='q'>और उसकी डालियाँ बगीचे में चारों ओर फैलती हैं। </div><div class='q'> <span class="verse" id="V17">१७&#160;</span>उसकी जड़ कंकड़ों के ढेर में लिपटी हुई रहती है, </div><div class='q'>और वह पत्थर के स्थान को देख लेता है। </div><div class='q'> <span class="verse" id="V18">१८&#160;</span>परन्तु जब वह अपने स्थान पर से नाश किया जाए, </div><div class='q'>तब वह स्थान उससे यह कहकर </div><div class='q'>मुँह मोड़ लेगा, 'मैंने उसे कभी देखा ही नहीं।' </div><div class='q'> <span class="verse" id="V19">१९&#160;</span>देख, उसकी आनन्द भरी चाल यही है; </div><div class='q'>फिर उसी मिट्टी में से दूसरे उगेंगे। </div><div class='q'> <span class="verse" id="V20">२०&#160;</span>“देख, परमेश्‍वर न तो खरे मनुष्य को निकम्मा जानकर छोड़ देता है*, </div><div class='q'>और न बुराई करनेवालों को संभालता है। </div><div class='q'> <span class="verse" id="V21">२१&#160;</span>वह तो तुझे हँसमुख करेगा; </div><div class='q'>और तुझ से जयजयकार कराएगा। </div><div class='q'> <span class="verse" id="V22">२२&#160;</span>तेरे बैरी लज्जा का वस्त्र पहनेंगे, </div><div class='q'>और दुष्टों का डेरा कहीं रहने न पाएगा।” </div><ul class='tnav'>
<li><a href='index.htm'>अय्यूब</a></li>
<li><a href='JOB07.htm'>&lt;</a></li>
<li><a href='JOB.htm'>८</a></li>
<li><a href='JOB09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
