<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल इब्रानियों २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>इब्रानियों</a></li>
<li><a href='HEB01.htm'>&lt;</a></li>
<li><a href='HEB.htm'>२</a></li>
<li><a href='HEB03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>उद्धार की उपेक्षा के विरुद्ध चेतावनी </div><div class='p'> <span class="verse" id="V1">१&#160;</span>इस कारण चाहिए, कि हम उन बातों पर जो हमने सुनी हैं अधिक ध्यान दे, ऐसा न हो कि बहक कर उनसे दूर चले जाएँ। </div><div class='p'> <span class="verse" id="V2">२&#160;</span>क्योंकि जो वचन स्वर्गदूतों के द्वारा कहा गया था, जब वह स्थिर रहा और हर एक अपराध और आज्ञा न मानने का ठीक-ठीक बदला मिला।  <span class="verse" id="V3">३&#160;</span>तो हम लोग ऐसे बड़े उद्धार से उपेक्षा करके कैसे बच सकते हैं*? जिसकी चर्चा पहले-पहल प्रभु के द्वारा हुई, और सुननेवालों के द्वारा हमें निश्चय हुआ।  <span class="verse" id="V4">४&#160;</span>और साथ ही परमेश्‍वर भी अपनी इच्छा के अनुसार चिन्हों, और अद्भुत कामों, और नाना प्रकार के सामर्थ्य के कामों, और पवित्र आत्मा के वरदानों के बाँटने के द्वारा इसकी गवाही देता रहा। </div><div class='p'> <span class="verse" id="V5">५&#160;</span>उसने उस आनेवाले जगत को जिसकी चर्चा हम कर रहे हैं, स्वर्गदूतों के अधीन न किया।  <span class="verse" id="V6">६&#160;</span>वरन् किसी ने कहीं, यह गवाही दी है, </div><div class='q'>“मनुष्य क्या है, कि तू उसकी सुधि लेता है? </div><div class='q'>या मनुष्य का पुत्र क्या है, कि तू उस पर दृष्टि करता है? </div><div class='q'> <span class="verse" id="V7">७&#160;</span>तूने उसे स्वर्गदूतों से कुछ ही कम किया*; </div><div class='q'>तूने उस पर महिमा और आदर का मुकुट रखा और उसे अपने हाथों के कामों पर अधिकार दिया। </div><div class='q'> <span class="verse" id="V8">८&#160;</span>तूने सब कुछ उसके पाँवों के नीचे कर दिया।” </div><div class='p'>इसलिए जब कि उसने सब कुछ उसके अधीन कर दिया, तो उसने कुछ भी रख न छोड़ा, जो उसके अधीन न हो। पर हम अब तक सब कुछ उसके अधीन नहीं देखते। (भज. 8:6, 1 कुरि. 15:27) </div><div class='p'> <span class="verse" id="V9">९&#160;</span>पर हम यीशु को जो स्वर्गदूतों से कुछ ही कम किया गया था, मृत्यु का दुःख उठाने के कारण महिमा और आदर का मुकुट पहने हुए देखते हैं; ताकि परमेश्‍वर के अनुग्रह से वह हर एक मनुष्य के लिये मृत्यु का स्वाद चखे।  <span class="verse" id="V10">१०&#160;</span>क्योंकि जिसके लिये सब कुछ है, और जिसके द्वारा सब कुछ है, उसे यही अच्छा लगा कि जब वह बहुत से पुत्रों को महिमा में पहुँचाए, तो उनके उद्धार के कर्ता को दुःख उठाने के द्वारा सिद्ध करे। </div><div class='p'> <span class="verse" id="V11">११&#160;</span>क्योंकि पवित्र करनेवाला और जो पवित्र किए जाते हैं, सब एक ही मूल से हैं, अर्थात् परमेश्‍वर, इसी कारण वह उन्हें भाई कहने से नहीं लजाता।  <span class="verse" id="V12">१२&#160;</span>पर वह कहता है, </div><div class='q'>“मैं तेरा नाम अपने भाइयों को सुनाऊँगा, </div><div class='q'>सभा के बीच में मैं तेरा भजन गाऊँगा।” (भज. 22:22) </div><div class='p'> <span class="verse" id="V13">१३&#160;</span>और फिर यह, </div><div class='q'>“मैं उस पर भरोसा रखूँगा।” </div><div class='p'>और फिर यह, </div><div class='q'>“देख, मैं उन बच्चों सहित जिसे परमेश्‍वर ने मुझे दिए।” (यशा. 8:17-18, यशा. 12:2) </div><div class='p'> <span class="verse" id="V14">१४&#160;</span>इसलिए जब कि बच्चे माँस और लहू के भागी हैं, तो वह आप भी उनके समान उनका सहभागी हो गया; ताकि मृत्यु के द्वारा उसे जिसे मृत्यु पर शक्ति मिली थी*, अर्थात् शैतान को निकम्मा कर दे, (रोम. 8:3, कुलु. 2:15)  <span class="verse" id="V15">१५&#160;</span>और जितने मृत्यु के भय के मारे जीवन भर दासत्व में फँसे थे, उन्हें छुड़ा ले। </div><div class='p'> <span class="verse" id="V16">१६&#160;</span>क्योंकि वह तो स्वर्गदूतों को नहीं वरन् अब्राहम के वंश को संभालता है। (गला. 3:29, यशा. 41:8-10)  <span class="verse" id="V17">१७&#160;</span>इस कारण उसको चाहिए था, कि सब बातों में अपने भाइयों के समान बने; जिससे वह उन बातों में जो परमेश्‍वर से सम्बन्ध रखती हैं, एक दयालु और विश्वासयोग्य महायाजक बने ताकि लोगों के पापों के लिये प्रायश्चित करे।  <span class="verse" id="V18">१८&#160;</span>क्योंकि जब उसने परीक्षा की दशा में दुःख उठाया, तो वह उनकी भी सहायता कर सकता है, जिनकी परीक्षा होती है। </div><ul class='tnav'>
<li><a href='index.htm'>इब्रानियों</a></li>
<li><a href='HEB01.htm'>&lt;</a></li>
<li><a href='HEB.htm'>२</a></li>
<li><a href='HEB03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
