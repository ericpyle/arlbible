<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ६८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA067.htm'>&lt;</a></li>
<li><a href='PSA.htm'>६८</a></li>
<li><a href='PSA069.htm'>&gt;</a></li>
</ul>
<div class="main">
 
<div class='chapterlabel' id="V0"> ६८</div><div class='s'>इस्राएल का विजयगान </div><div class='d'>प्रधान बजानेवाले के लिये दाऊद का भजन, गीत </div><div class='b'> &#160; </div><div class='q'> <span class="verse" id="V1">१&#160;</span>परमेश्‍वर उठे, उसके शत्रु तितर-बितर हों; </div><div class='q'>और उसके बैरी उसके सामने से भाग जाएँ! </div><div class='q'> <span class="verse" id="V2">२&#160;</span>जैसे धुआँ उड़ जाता है, वैसे ही तू उनको उड़ा दे; </div><div class='q'>जैसे मोम आग की आँच से पिघल जाता है, </div><div class='q'>वैसे ही दुष्ट लोग परमेश्‍वर की उपस्थिति से नाश हों। </div><div class='q'> <span class="verse" id="V3">३&#160;</span>परन्तु धर्मी आनन्दित हों; वे परमेश्‍वर के सामने प्रफुल्लित हों; </div><div class='q'>वे आनन्द में मगन हों! </div><div class='q'> <span class="verse" id="V4">४&#160;</span>परमेश्‍वर का गीत गाओ, उसके नाम का भजन गाओ; </div><div class='q'>जो निर्जल देशों में सवार होकर चलता है, </div><div class='q'>उसके लिये सड़क बनाओ; </div><div class='q'>उसका नाम यहोवा है, इसलिए तुम उसके सामने प्रफुल्लित हो! </div><div class='q'> <span class="verse" id="V5">५&#160;</span>परमेश्‍वर अपने पवित्र धाम में, </div><div class='q'>अनाथों का पिता और विधवाओं का न्यायी है*। </div><div class='q'> <span class="verse" id="V6">६&#160;</span>परमेश्‍वर अनाथों का घर बसाता है; </div><div class='q'>और बन्दियों को छुड़ाकर सम्पन्न करता है; </div><div class='q'>परन्तु विद्रोहियों को सूखी भूमि पर रहना पड़ता है। </div><div class='q'> <span class="verse" id="V7">७&#160;</span>हे परमेश्‍वर, जब तू अपनी प्रजा के आगे-आगे चलता था, </div><div class='q'>जब तू निर्जल भूमि में सेना समेत चला, (सेला) </div><div class='q'> <span class="verse" id="V8">८&#160;</span>तब पृथ्वी काँप उठी, </div><div class='q'>और आकाश भी परमेश्‍वर के सामने टपकने लगा, </div><div class='q'>उधर सीनै पर्वत परमेश्‍वर, हाँ इस्राएल के परमेश्‍वर के सामने काँप उठा। (इब्रा. 12:26, न्या 5:4-5) </div><div class='q'> <span class="verse" id="V9">९&#160;</span>हे परमेश्‍वर, तूने बहुतायत की वर्षा की; </div><div class='q'>तेरा निज भाग तो बहुत सूखा था, परन्तु तूने उसको हरा-भरा किया है; </div><div class='q'> <span class="verse" id="V10">१०&#160;</span>तेरा झुण्ड उसमें बसने लगा; </div><div class='q'>हे परमेश्‍वर तूने अपनी भलाई से दीन जन के लिये तैयारी की है। </div><div class='q'> <span class="verse" id="V11">११&#160;</span>प्रभु आज्ञा देता है, </div><div class='q'>तब शुभ समाचार सुनानेवालियों की बड़ी सेना हो जाती है। </div><div class='q'> <span class="verse" id="V12">१२&#160;</span>अपनी-अपनी सेना समेत राजा भागे चले जाते हैं, </div><div class='q'>और गृहस्थिन लूट को बाँट लेती है। </div><div class='q'> <span class="verse" id="V13">१३&#160;</span>क्या तुम भेड़शालों के बीच लेट जाओगे? </div><div class='q'>और ऐसी कबूतरी के समान होंगे जिसके पंख चाँदी से </div><div class='q'>और जिसके पर पीले सोने से मढ़े हुए हों? </div><div class='q'> <span class="verse" id="V14">१४&#160;</span>जब सर्वशक्तिमान ने उसमें राजाओं को तितर-बितर किया, </div><div class='q'>तब मानो सल्मोन पर्वत पर हिम पड़ा। </div><div class='q'> <span class="verse" id="V15">१५&#160;</span>बाशान का पहाड़ परमेश्‍वर का पहाड़ है; </div><div class='q'>बाशान का पहाड़ बहुत शिखरवाला पहाड़ है। </div><div class='q'> <span class="verse" id="V16">१६&#160;</span>परन्तु हे शिखरवाले पहाड़ों, तुम क्यों उस पर्वत को घूरते हो, </div><div class='q'>जिसे परमेश्‍वर ने अपने वास के लिये चाहा है, </div><div class='q'>और जहाँ यहोवा सदा वास किए रहेगा? </div><div class='q'> <span class="verse" id="V17">१७&#160;</span>परमेश्‍वर के रथ बीस हजार, वरन् हजारों हजार हैं; </div><div class='q'>प्रभु उनके बीच में है, </div><div class='q'>जैसे वह सीनै पवित्रस्‍थान में है। </div><div class='q'> <span class="verse" id="V18">१८&#160;</span>तू ऊँचे पर चढ़ा, तू लोगों को बँधुवाई में ले गया; </div><div class='q'>तूने मनुष्यों से, वरन् हठीले मनुष्यों से भी भेंटें लीं, </div><div class='q'>जिससे यहोवा परमेश्‍वर उनमें वास करे। (इफि. 4:8) </div><div class='q'> <span class="verse" id="V19">१९&#160;</span>धन्य है प्रभु, जो प्रतिदिन हमारा बोझ उठाता है; </div><div class='q'>वही हमारा उद्धारकर्ता परमेश्‍वर है। (सेला) </div><div class='q'> <span class="verse" id="V20">२०&#160;</span>वही हमारे लिये बचानेवाला परमेश्‍वर ठहरा; </div><div class='q'>यहोवा प्रभु मृत्यु से भी बचाता है*। </div><div class='q'> <span class="verse" id="V21">२१&#160;</span>निश्चय परमेश्‍वर अपने शत्रुओं के सिर पर, </div><div class='q'>और जो अधर्म के मार्ग पर चलता रहता है, </div><div class='q'>उसका बाल भरी खोपड़ी पर मार-मार के उसे चूर करेगा। </div><div class='q'> <span class="verse" id="V22">२२&#160;</span>प्रभु ने कहा है, “मैं उन्हें बाशान से निकाल लाऊँगा, </div><div class='q'>मैं उनको गहरे सागर के तल से भी फेर ले आऊँगा, </div><div class='q'> <span class="verse" id="V23">२३&#160;</span>कि तू अपने पाँव को लहू में डुबोए, </div><div class='q'>और तेरे शत्रु तेरे कुत्तों का भाग ठहरें।” </div><div class='q'> <span class="verse" id="V24">२४&#160;</span>हे परमेश्‍वर तेरी शोभा-यात्राएँ देखी गई, </div><div class='q'>मेरे परमेश्‍वर और राजा की शोभा यात्रा पवित्र स्थान में जाते हुए देखी गई। </div><div class='q'> <span class="verse" id="V25">२५&#160;</span>गानेवाले आगे-आगे और तारवाले बाजों के बजानेवाले पीछे-पीछे गए, </div><div class='q'>चारों ओर कुमारियाँ डफ बजाती थीं। </div><div class='q'> <span class="verse" id="V26">२६&#160;</span>सभाओं में परमेश्‍वर का, </div><div class='q'>हे इस्राएल के सोते से निकले हुए लोगों, </div><div class='q'>प्रभु का धन्यवाद करो। </div><div class='q'> <span class="verse" id="V27">२७&#160;</span>पहला बिन्यामीन जो सब से छोटा गोत्र है, </div><div class='q'>फिर यहूदा के हाकिम और उनकी सभा </div><div class='q'>और जबूलून और नप्ताली के हाकिम हैं। </div><div class='q'> <span class="verse" id="V28">२८&#160;</span>तेरे परमेश्‍वर ने तेरी सामर्थ्य को बनाया है, </div><div class='q'>हे परमेश्‍वर, अपनी सामर्थ्य को हम पर प्रकट कर, जैसा तूने पहले प्रकट किया है। </div><div class='q'> <span class="verse" id="V29">२९&#160;</span>तेरे मन्दिर के कारण जो यरूशलेम में हैं, </div><div class='q'>राजा तेरे लिये भेंट ले आएँगे। </div><div class='q'> <span class="verse" id="V30">३०&#160;</span>नरकटों में रहनेवाले जंगली पशुओं को, </div><div class='q'>सांडों के झुण्ड को और देश-देश के बछड़ों को झिड़क दे। </div><div class='q'>वे चाँदी के टुकड़े लिये हुए प्रणाम करेंगे; </div><div class='q'>जो लोगे युद्ध से प्रसन्‍न रहते हैं, उनको उसने तितर-बितर किया है। </div><div class='q'> <span class="verse" id="V31">३१&#160;</span>मिस्र से अधिकारी आएँगे; </div><div class='q'>कूशी अपने हाथों को परमेश्‍वर की ओर फुर्ती से फैलाएँगे। </div><div class='q'> <span class="verse" id="V32">३२&#160;</span>हे पृथ्वी पर के राज्य-राज्य के लोगों परमेश्‍वर का गीत गाओ; </div><div class='q'>प्रभु का भजन गाओ, (सेला) </div><div class='q'> <span class="verse" id="V33">३३&#160;</span>जो सबसे ऊँचे सनातन स्वर्ग में सवार होकर चलता है; </div><div class='q'>देखो वह अपनी वाणी सुनाता है, वह गम्भीर वाणी शक्तिशाली है। </div><div class='q'> <span class="verse" id="V34">३४&#160;</span>परमेश्‍वर की सामर्थ्य की स्तुति करो*, </div><div class='q'>उसका प्रताप इस्राएल पर छाया हुआ है, </div><div class='q'>और उसकी सामर्थ्य आकाशमण्डल में है। </div><div class='q'> <span class="verse" id="V35">३५&#160;</span>हे परमेश्‍वर, तू अपने पवित्रस्थानों में भययोग्य है, </div><div class='q'>इस्राएल का परमेश्‍वर ही अपनी प्रजा को सामर्थ्य और शक्ति का देनेवाला है। </div><div class='q'>परमेश्‍वर धन्य है। </div><ul class='tnav'>
<li><a href='index.htm'>भजन संहिता</a></li>
<li><a href='PSA067.htm'>&lt;</a></li>
<li><a href='PSA.htm'>६८</a></li>
<li><a href='PSA069.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
