<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन ३१</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO30.htm'>&lt;</a></li>
<li><a href='PRO.htm'>३१</a></li>
<li><a href='ECC01.htm'>&gt;</a></li>
</ul>
<div class="main">
 
<div class='chapterlabel' id="V0"> ३१</div><div class='s'>राजा लमूएल के माता के वचन </div><div class='p'> <span class="verse" id="V1">१&#160;</span>लमूएल राजा के प्रभावशाली वचन, जो उसकी माता ने उसे सिखाए। </div><div class='q'> <span class="verse" id="V2">२&#160;</span>हे मेरे पुत्र, हे मेरे निज पुत्र! </div><div class='q'>हे मेरी मन्नतों के पुत्र*! </div><div class='q'> <span class="verse" id="V3">३&#160;</span>अपना बल स्त्रियों को न देना, </div><div class='q'>न अपना जीवन उनके वश कर देना जो राजाओं का पौरूष खा जाती हैं। </div><div class='q'> <span class="verse" id="V4">४&#160;</span>हे लमूएल, राजाओं को दाखमधु पीना शोभा नहीं देता, </div><div class='q'>और मदिरा चाहना, रईसों को नहीं फबता; </div><div class='q'> <span class="verse" id="V5">५&#160;</span>ऐसा न हो कि वे पीकर व्यवस्था को भूल जाएँ </div><div class='q'>और किसी दुःखी के हक़ को मारें। </div><div class='q'> <span class="verse" id="V6">६&#160;</span>मदिरा उसको पिलाओ जो मरने पर है, </div><div class='q'>और दाखमधु उदास मनवालों को ही देना; </div><div class='q'> <span class="verse" id="V7">७&#160;</span>जिससे वे पीकर अपनी दरिद्रता को भूल जाएँ </div><div class='q'>और अपने कठिन श्रम फिर स्मरण न करें। </div><div class='q'> <span class="verse" id="V8">८&#160;</span>गूँगे के लिये अपना मुँह खोल, </div><div class='q'>और सब अनाथों का न्याय उचित रीति से किया कर। </div><div class='q'> <span class="verse" id="V9">९&#160;</span>अपना मुँह खोल और धर्म से न्याय कर, </div><div class='q'>और दीन दरिद्रों का न्याय कर। </div><div class='s'>सदाचारी पत्‍नी </div><div class='q'> <span class="verse" id="V10">१०&#160;</span>भली पत्‍नी कौन पा सकता है? </div><div class='q'>क्योंकि उसका मूल्य मूँगों से भी बहुत अधिक है। </div><div class='q'> <span class="verse" id="V11">११&#160;</span>उसके पति के मन में उसके प्रति विश्वास है, </div><div class='q'>और उसे लाभ की घटी नहीं होती। </div><div class='q'> <span class="verse" id="V12">१२&#160;</span>वह अपने जीवन के सारे दिनों में उससे बुरा नहीं, </div><div class='q'>वरन् भला ही व्यवहार करती है। </div><div class='q'> <span class="verse" id="V13">१३&#160;</span>वह ऊन और सन ढूँढ़ ढूँढ़कर, </div><div class='q'>अपने हाथों से प्रसन्नता के साथ काम करती है। </div><div class='q'> <span class="verse" id="V14">१४&#160;</span>वह व्यापार के जहाजों के समान अपनी भोजनवस्तुएँ दूर से मँगवाती है। </div><div class='q'> <span class="verse" id="V15">१५&#160;</span>वह रात ही को उठ बैठती है, </div><div class='q'>और अपने घराने को भोजन खिलाती है </div><div class='q'>और अपनी दासियों को अलग-अलग काम देती है। </div><div class='q'> <span class="verse" id="V16">१६&#160;</span>वह किसी खेत के विषय में सोच विचार करती है </div><div class='q'>और उसे मोल ले लेती है; और अपने परिश्रम के फल से दाख की बारी लगाती है। </div><div class='q'> <span class="verse" id="V17">१७&#160;</span>वह अपनी कटि को बल के फेंटे से कसती है, </div><div class='q'>और अपनी बाहों को दृढ़ बनाती है। (लूका 12:35) </div><div class='q'> <span class="verse" id="V18">१८&#160;</span>वह परख लेती है कि मेरा व्यापार लाभदायक है। </div><div class='q'>रात को उसका दिया नहीं बुझता। </div><div class='q'> <span class="verse" id="V19">१९&#160;</span>वह अटेरन में हाथ लगाती है, </div><div class='q'>और चरखा पकड़ती है। </div><div class='q'> <span class="verse" id="V20">२०&#160;</span>वह दीन के लिये मुट्ठी खोलती है, </div><div class='q'>और दरिद्र को संभालने के लिए हाथ बढ़ाती है। </div><div class='q'> <span class="verse" id="V21">२१&#160;</span>वह अपने घराने के लिये हिम से नहीं डरती, </div><div class='q'>क्योंकि उसके घर के सब लोग लाल कपड़े पहनते हैं। </div><div class='q'> <span class="verse" id="V22">२२&#160;</span>वह तकिये बना लेती है; </div><div class='q'>उसके वस्त्र सूक्ष्म सन और बैंगनी रंग के होते हैं। </div><div class='q'> <span class="verse" id="V23">२३&#160;</span>जब उसका पति सभा में देश के पुरनियों के संग बैठता है, </div><div class='q'>तब उसका सम्मान होता है। </div><div class='q'> <span class="verse" id="V24">२४&#160;</span>वह सन के वस्त्र बनाकर बेचती है; </div><div class='q'>और व्यापारी को कमरबन्द देती है। </div><div class='q'> <span class="verse" id="V25">२५&#160;</span>वह बल और प्रताप का पहरावा पहने रहती है, </div><div class='q'>और आनेवाले काल के विषय पर हँसती है*। </div><div class='q'> <span class="verse" id="V26">२६&#160;</span>वह बुद्धि की बात बोलती है*, </div><div class='q'>और उसके वचन कृपा की शिक्षा के अनुसार होते हैं। </div><div class='q'> <span class="verse" id="V27">२७&#160;</span>वह अपने घराने के चालचलन को ध्यान से देखती है, </div><div class='q'>और अपनी रोटी बिना परिश्रम नहीं खाती। </div><div class='q'> <span class="verse" id="V28">२८&#160;</span>उसके पुत्र उठ उठकर उसको धन्य कहते हैं, </div><div class='q'>उनका पति भी उठकर उसकी ऐसी प्रशंसा करता है: </div><div class='q'> <span class="verse" id="V29">२९&#160;</span>“बहुत सी स्त्रियों ने अच्छे-अच्छे काम तो किए हैं परन्तु तू उन सभी में श्रेष्ठ है।” </div><div class='q'> <span class="verse" id="V30">३०&#160;</span>शोभा तो झूठी और सुन्दरता व्यर्थ है, </div><div class='q'>परन्तु जो स्त्री यहोवा का भय मानती है, उसकी प्रशंसा की जाएगी। </div><div class='q'> <span class="verse" id="V31">३१&#160;</span>उसके हाथों के परिश्रम का फल उसे दो, </div><div class='q'>और उसके कार्यों से सभा में उसकी प्रशंसा होगी। </div><ul class='tnav'>
<li><a href='index.htm'>नीतिवचन</a></li>
<li><a href='PRO30.htm'>&lt;</a></li>
<li><a href='PRO.htm'>३१</a></li>
<li><a href='ECC01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
