<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब १६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB15.htm'>&lt;</a></li>
<li><a href='JOB.htm'>१६</a></li>
<li><a href='JOB17.htm'>&gt;</a></li>
</ul>
<div class="main">
 
<div class='chapterlabel' id="V0"> १६</div><div class='s'>अय्यूब का वचन </div><div class='p'> <span class="verse" id="V1">१&#160;</span>तब अय्यूब ने कहा, </div><div class='q'> <span class="verse" id="V2">२&#160;</span>“ऐसी बहुत सी बातें मैं सुन चुका हूँ, </div><div class='q'>तुम सब के सब निकम्मे शान्तिदाता हो। </div><div class='q'> <span class="verse" id="V3">३&#160;</span>क्या व्यर्थ बातों का अन्त कभी होगा? </div><div class='q'>तू कौन सी बात से झिड़ककर ऐसे उत्तर देता है? </div><div class='q'> <span class="verse" id="V4">४&#160;</span>यदि तुम्हारी दशा मेरी सी होती, </div><div class='q'>तो मैं भी तुम्हारी सी बातें कर सकता; </div><div class='q'>मैं भी तुम्हारे विरुद्ध बातें जोड़ सकता, </div><div class='q'>और तुम्हारे विरुद्ध सिर हिला सकता। </div><div class='q'> <span class="verse" id="V5">५&#160;</span>वरन् मैं अपने वचनों से तुम को हियाव दिलाता, </div><div class='q'>और बातों से शान्ति देकर तुम्हारा शोक घटा देता। </div><div class='q'> <span class="verse" id="V6">६&#160;</span>“चाहे मैं बोलूँ तो भी मेरा शोक न घटेगा, </div><div class='q'>चाहे मैं चुप रहूँ, तो भी मेरा दुःख कुछ कम न होगा। </div><div class='q'> <span class="verse" id="V7">७&#160;</span>परन्तु अब उसने मुझे थका दिया है*; </div><div class='q'>उसने मेरे सारे परिवार को उजाड़ डाला है। </div><div class='q'> <span class="verse" id="V8">८&#160;</span>और उसने जो मेरे शरीर को सूखा डाला है, वह मेरे विरुद्ध साक्षी ठहरा है, </div><div class='q'>और मेरा दुबलापन मेरे विरुद्ध खड़ा होकर </div><div class='q'>मेरे सामने साक्षी देता है। </div><div class='q'> <span class="verse" id="V9">९&#160;</span>उसने क्रोध में आकर मुझ को फाड़ा और मेरे पीछे पड़ा है; </div><div class='q'>वह मेरे विरुद्ध दाँत पीसता; </div><div class='q'>और मेरा बैरी मुझ को आँखें दिखाता है। (विला. 2:16) </div><div class='q'> <span class="verse" id="V10">१०&#160;</span>अब लोग मुझ पर मुँह पसारते हैं, </div><div class='q'>और मेरी नामधराई करके मेरे गाल पर थप्पड़ मारते, </div><div class='q'>और मेरे विरुद्ध भीड़ लगाते हैं। </div><div class='q'> <span class="verse" id="V11">११&#160;</span>परमेश्‍वर ने मुझे कुटिलों के वश में कर दिया, </div><div class='q'>और दुष्ट लोगों के हाथ में फेंक दिया है। </div><div class='q'> <span class="verse" id="V12">१२&#160;</span>मैं सुख से रहता था, और उसने मुझे चूर-चूर कर डाला; </div><div class='q'>उसने मेरी गर्दन पकड़कर मुझे टुकड़े-टुकड़े कर दिया; </div><div class='q'>फिर उसने मुझे अपना निशाना बनाकर खड़ा किया है। </div><div class='q'> <span class="verse" id="V13">१३&#160;</span>उसके तीर मेरे चारों ओर उड़ रहे हैं, </div><div class='q'>वह निर्दय होकर मेरे गुर्दों को बेधता है, </div><div class='q'>और मेरा पित्त भूमि पर बहाता है। </div><div class='q'> <span class="verse" id="V14">१४&#160;</span>वह शूर के समान मुझ पर धावा करके मुझे </div><div class='q'>चोट पर चोट पहुँचाकर घायल करता है। </div><div class='q'> <span class="verse" id="V15">१५&#160;</span>मैंने अपनी खाल पर टाट को सी लिया है, </div><div class='q'>और अपना बल मिट्टी में मिला दिया है। </div><div class='q'> <span class="verse" id="V16">१६&#160;</span>रोते-रोते मेरा मुँह सूज गया है, </div><div class='q'>और मेरी आँखों पर घोर अंधकार छा गया है; </div><div class='q'> <span class="verse" id="V17">१७&#160;</span>तो भी मुझसे कोई उपद्रव नहीं हुआ है, </div><div class='q'>और मेरी प्रार्थना पवित्र है। </div><div class='q'> <span class="verse" id="V18">१८&#160;</span>“हे पृथ्वी, तू मेरे लहू को न ढाँपना, </div><div class='q'>और मेरी दुहाई कहीं न रुके। </div><div class='q'> <span class="verse" id="V19">१९&#160;</span>अब भी स्वर्ग में मेरा साक्षी है*, </div><div class='q'>और मेरा गवाह ऊपर है। </div><div class='q'> <span class="verse" id="V20">२०&#160;</span>मेरे मित्र मुझसे घृणा करते हैं, </div><div class='q'>परन्तु मैं परमेश्‍वर के सामने आँसू बहाता हूँ, </div><div class='q'> <span class="verse" id="V21">२१&#160;</span>कि कोई परमेश्‍वर के सामने सज्जन का, </div><div class='q'>और आदमी का मुकद्दमा उसके पड़ोसी के विरुद्ध लड़े। (अय्यू. 31:35) </div><div class='q'> <span class="verse" id="V22">२२&#160;</span>क्योंकि थोड़े ही वर्षों के बीतने पर मैं उस मार्ग </div><div class='q'>से चला जाऊँगा, जिससे मैं फिर वापिस न लौटूँगा। (अय्यू. 10:21) </div><ul class='tnav'>
<li><a href='index.htm'>अय्यूब</a></li>
<li><a href='JOB15.htm'>&lt;</a></li>
<li><a href='JOB.htm'>१६</a></li>
<li><a href='JOB17.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
