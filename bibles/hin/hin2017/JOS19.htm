<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यहोशू १९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यहोशू</a></li>
<li><a href='JOS18.htm'>&lt;</a></li>
<li><a href='JOS.htm'>१९</a></li>
<li><a href='JOS20.htm'>&gt;</a></li>
</ul>
<div class="main">
 
<div class='chapterlabel' id="V0"> १९</div><div class='s'>यहूदा के साथ में शिमोन के कुल का भाग </div><div class='p'> <span class="verse" id="V1">१&#160;</span>दूसरी चिट्ठी शिमोन के नाम पर, अर्थात् शिमोनियों के कुलों के अनुसार उनके गोत्र के नाम पर निकली*; और उनका भाग यहूदियों के भाग के बीच में ठहरा।  <span class="verse" id="V2">२&#160;</span>उनके भाग में ये नगर हैं, अर्थात् बेर्शेबा, शेबा, मोलादा,  <span class="verse" id="V3">३&#160;</span>हसर्शूआल, बाला, एसेम,  <span class="verse" id="V4">४&#160;</span>एलतोलद, बतूल, होर्मा,  <span class="verse" id="V5">५&#160;</span>सिकलग, बेत्मर्काबोत, हसर्शूसा,  <span class="verse" id="V6">६&#160;</span>बेतलबाओत, और शारूहेन; ये तेरह नगर और इनके गाँव उन्हें मिले।  <span class="verse" id="V7">७&#160;</span>फिर ऐन, रिम्मोन, एतेर, और आशान, ये चार नगर गाँवों समेत;  <span class="verse" id="V8">८&#160;</span>और बालत्बेर जो दक्षिण देश का रामाह भी कहलाता है, वहाँ तक इन नगरों के चारों ओर के सब गाँव भी उन्हें मिले। शिमोनियों के गोत्र का भाग उनके कुलों के अनुसार यही ठहरा।  <span class="verse" id="V9">९&#160;</span>शिमोनियों का भाग तो यहूदियों के अंश में से दिया गया; क्योंकि यहूदियों का भाग उनके लिये बहुत था, इस कारण शिमोनियों का भाग उन्हीं के भाग के बीच ठहरा।।  <span class="verse" id="V10">१०&#160;</span>तीसरी चिट्ठी जबूलूनियों के कुलों के अनुसार उनके नाम पर निकली। और उनके भाग की सीमा सारीद तक पहुँची;  <span class="verse" id="V11">११&#160;</span>और उनकी सीमा पश्चिम की ओर मरला को चढ़कर दब्बेशेत को पहुँची; और योकनाम के सामने के नाले तक पहुँच गई;  <span class="verse" id="V12">१२&#160;</span>फिर सारीद से वह सूर्योदय की ओर मुड़कर किसलोत्ताबोर की सीमा तक पहुँची, और वहाँ से बढ़ते-बढ़ते दाबरात में निकली, और यापी की ओर जा निकली;  <span class="verse" id="V13">१३&#160;</span>वहाँ से वह पूर्व की ओर आगे बढ़कर गथेपेर और इत्कासीन को गई, और उस रिम्मोन में निकली जो नेआ तक फैला हुआ है;  <span class="verse" id="V14">१४&#160;</span>वहाँ से वह सीमा उसके उत्तर की ओर से मुड़कर हन्नातोन पर पहुँची, और यिप्तहेल की तराई में जा निकली;  <span class="verse" id="V15">१५&#160;</span>कत्तात, नहलाल, शिम्रोन, यिदला, और बैतलहम; ये बारह नगर उनके गाँवों समेत उसी भाग के ठहरे।  <span class="verse" id="V16">१६&#160;</span>जबूलूनियों का भाग उनके कुलों के अनुसार यही ठहरा; और उसमें अपने-अपने गाँवों समेत ये ही नगर हैं।  <span class="verse" id="V17">१७&#160;</span>चौथी चिट्ठी इस्साकारियों के कुलों के अनुसार उनके नाम पर निकली।  <span class="verse" id="V18">१८&#160;</span>और उनकी सीमा यिज्रेल, कसुल्लोत, शूनेम  <span class="verse" id="V19">१९&#160;</span>हपारैम, शीओन, अनाहरत,  <span class="verse" id="V20">२०&#160;</span>रब्बीत, किश्योन, एबेस,  <span class="verse" id="V21">२१&#160;</span>रेमेत, एनगन्नीम, एनहद्दा, और बेत्पस्सेस तक पहुँची।  <span class="verse" id="V22">२२&#160;</span>फिर वह सीमा ताबोर, शहसूमा और बेतशेमेश तक पहुँची, और उनकी सीमा यरदन नदी पर जा निकली; इस प्रकार उनको सोलह नगर अपने-अपने गाँवों समेत मिले।  <span class="verse" id="V23">२३&#160;</span>कुलों के अनुसार इस्साकारियों के गोत्र का भाग नगरों और गाँवों समेत यही ठहरा।।  <span class="verse" id="V24">२४&#160;</span>पाँचवीं चिट्ठी आशेरियों के गोत्र के कुलों के अनुसार उनके नाम पर निकली।  <span class="verse" id="V25">२५&#160;</span>उनकी सीमा में हेल्कात, हली, बेतेन, अक्षाप,  <span class="verse" id="V26">२६&#160;</span>अलाम्मेल्लेक, अमाद, और मिशाल थे; और वह पश्चिम की ओर कर्मेल तक और शीहोर्लिब्नात तक पहुँची;  <span class="verse" id="V27">२७&#160;</span>फिर वह सूर्योदय की ओर मुड़कर बेतदागोन को गई, और जबूलून के भाग तक, और यिप्तहेल की तराई में उत्तर की ओर होकर बेतेमेक और नीएल तक पहुँची और उत्तर की ओर जाकर काबूल पर निकली,  <span class="verse" id="V28">२८&#160;</span>और वह एब्रोन, रहोब, हम्मोन, और काना से होकर बड़े सीदोन को पहुँची;  <span class="verse" id="V29">२९&#160;</span>वहाँ से वह सीमा मुड़कर रामाह से होते हुए सोर नामक गढ़वाले नगर तक चली गई; फिर सीमा होसा की ओर मुड़कर और अकजीब के पास के देश में होकर समुद्र पर निकली,  <span class="verse" id="V30">३०&#160;</span>उम्मा, अपेक, और रहोब भी उनके भाग में ठहरे; इस प्रकार बाईस नगर अपने-अपने गाँवों समेत उनको मिले।  <span class="verse" id="V31">३१&#160;</span>कुलों के अनुसार आशेरियों के गोत्र का भाग नगरों और गाँवों समेत यही ठहरा।।  <span class="verse" id="V32">३२&#160;</span>छठवीं चिट्ठी नप्तालियों के कुलों के अनुसार उनके नाम पर निकली।  <span class="verse" id="V33">३३&#160;</span>और उनकी सीमा हेलेप से, और सानन्‍नीम के बांज वृक्ष से, अदामीनेकेब और यब्नेल से होकर, और लक्कूम को जाकर यरदन पर निकली;  <span class="verse" id="V34">३४&#160;</span>वहाँ से वह सीमा पश्चिम की ओर मुड़कर अजनोत्ताबोर को गई, और वहाँ से हुक्कोक को गई, और दक्षिण, और जबूलून के भाग तक, और पश्चिम की ओर आशेर के भाग तक, और सूर्योदय की ओर यहूदा के भाग के पास की यरदन नदी पर पहुँची।  <span class="verse" id="V35">३५&#160;</span>और उनके गढ़वाले नगर ये हैं, अर्थात् सिद्दीम, सेर, हम्मत, रक्कत, किन्नेरेत,  <span class="verse" id="V36">३६&#160;</span>अदामा, रामाह, हासोर,  <span class="verse" id="V37">३७&#160;</span>केदेश, एद्रेई, एन्हासोर,  <span class="verse" id="V38">३८&#160;</span>यिरोन, मिगदलेल, होरेम, बेतनात, और बेतशेमेश; ये उन्नीस नगर गाँवों समेत उनको मिले।  <span class="verse" id="V39">३९&#160;</span>कुलों के अनुसार नप्तालियों के गोत्र का भाग नगरों और उनके गाँवों समेत यही ठहरा।।  <span class="verse" id="V40">४०&#160;</span>सातवीं चिट्ठी कुलों के अनुसार दान के गोत्र के नाम पर निकली।  <span class="verse" id="V41">४१&#160;</span>और उनके भाग की सीमा में सोरा, एश्‍ताओल, ईरशेमेश,  <span class="verse" id="V42">४२&#160;</span>शालब्बीन, अय्यालोन, यितला,  <span class="verse" id="V43">४३&#160;</span>एलोन, तिम्‍नाह, एक्रोन,  <span class="verse" id="V44">४४&#160;</span>एलतके, गिब्बतोन, बालात,  <span class="verse" id="V45">४५&#160;</span>यहूद, बनेबराक, गत्रिम्मोन,  <span class="verse" id="V46">४६&#160;</span>मेयर्कोन, और रक्कोन ठहरे, और याफा के सामने की सीमा भी उनकी थी।  <span class="verse" id="V47">४७&#160;</span>और दानियों का भाग इससे* अधिक हो गया, अर्थात् दानी लेशेम पर चढ़कर उससे लड़े, और उसे लेकर तलवार से मार डाला, और उसको अपने अधिकार में करके उसमें बस गए, और अपने मूलपुरुष के नाम पर लेशेम का नाम दान रखा।  <span class="verse" id="V48">४८&#160;</span>कुलों के अनुसार दान के गोत्र का भाग नगरों और गाँवों समेत यही ठहरा।।  <span class="verse" id="V49">४९&#160;</span>जब देश का बाँटा जाना सीमाओं के अनुसार पूरा हो गया, तब इस्राएलियों ने नून के पुत्र यहोशू को भी अपने बीच में एक भाग दिया।  <span class="verse" id="V50">५०&#160;</span>यहोवा के कहने के अनुसार उन्होंने उसको उसका मांगा हुआ नगर दिया, यह एप्रैम के पहाड़ी देश में का तिम्नत्सेरह है; और वह उस नगर को बसाकर उसमें रहने लगा।।  <span class="verse" id="V51">५१&#160;</span>जो-जो भाग एलीआजर याजक, और नून के पुत्र यहोशू, और इस्राएलियों के गोत्रों के घरानों के पूर्वजों के मुख्य-मुख्य पुरुषों ने शीलो में, मिलापवाले तम्बू के द्वार पर, यहोवा के सामने चिट्ठी डाल डालके बाँट दिए वे ये ही हैं। इस प्रकार उन्होंने देश विभाजन का काम पूरा किया।। </div><ul class='tnav'>
<li><a href='index.htm'>यहोशू</a></li>
<li><a href='JOS18.htm'>&lt;</a></li>
<li><a href='JOS.htm'>१९</a></li>
<li><a href='JOS20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
