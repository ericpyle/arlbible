<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन २६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO25.htm'>&lt;</a></li>
<li><a href='PRO.htm'>२६</a></li>
<li><a href='PRO27.htm'>&gt;</a></li>
</ul>
<div class="main">
 
<div class='chapterlabel' id="V0"> २६</div><div class='q'> <span class="verse" id="V1">१&#160;</span>जैसा धूपकाल में हिम का, या कटनी के समय वर्षा होना, </div><div class='q'>वैसा ही मूर्ख की महिमा भी ठीक नहीं होती। </div><div class='q'> <span class="verse" id="V2">२&#160;</span>जैसे गौरैया घूमते-घूमते और शूपाबेनी उड़ते-उड़ते नहीं बैठती, </div><div class='q'>वैसे ही व्यर्थ श्राप नहीं पड़ता। </div><div class='q'> <span class="verse" id="V3">३&#160;</span>घोड़े के लिये कोड़ा, गदहे के लिये लगाम, </div><div class='q'>और मूर्खों की पीठ के लिये छड़ी है। </div><div class='q'> <span class="verse" id="V4">४&#160;</span>मूर्ख को उसकी मूर्खता के अनुसार उत्तर न देना ऐसा न हो कि तू भी उसके तुल्य ठहरे। </div><div class='q'> <span class="verse" id="V5">५&#160;</span>मूर्ख को उसकी मूर्खता के अनुसार उत्तर देना, </div><div class='q'>ऐसा न हो कि वह अपनी दृष्टि में बुद्धिमान ठहरे। </div><div class='q'> <span class="verse" id="V6">६&#160;</span>जो मूर्ख के हाथ से संदेशा भेजता है, </div><div class='q'>वह मानो अपने पाँव में कुल्हाड़ा मारता और विष पीता है। </div><div class='q'> <span class="verse" id="V7">७&#160;</span>जैसे लँगड़े के पाँव लड़खड़ाते हैं, </div><div class='q'>वैसे ही मूर्खों के मुँह में नीतिवचन होता है। </div><div class='q'> <span class="verse" id="V8">८&#160;</span>जैसे पत्थरों के ढेर में मणियों की थैली, </div><div class='q'>वैसे ही मूर्ख को महिमा देनी होती है। </div><div class='q'> <span class="verse" id="V9">९&#160;</span>जैसे मतवाले के हाथ में काँटा गड़ता है, </div><div class='q'>वैसे ही मूर्खों का कहा हुआ नीतिवचन भी दुःखदाई होता है। </div><div class='q'> <span class="verse" id="V10">१०&#160;</span>जैसा कोई तीरन्दाज जो अकारण सब को मारता हो, </div><div class='q'>वैसा ही मूर्खों या राहगीरों का मजदूरी में लगानेवाला भी होता है। </div><div class='q'> <span class="verse" id="V11">११&#160;</span>जैसे कुत्ता अपनी छाँट को चाटता है, </div><div class='q'>वैसे ही मूर्ख अपनी मूर्खता को दोहराता है। (2 पतरस. 2:20-22) </div><div class='q'> <span class="verse" id="V12">१२&#160;</span>यदि तू ऐसा मनुष्य देखे जो अपनी दृष्टि में बुद्धिमान बनता हो, </div><div class='q'>तो उससे अधिक आशा मूर्ख ही से है। </div><div class='q'> <span class="verse" id="V13">१३&#160;</span>आलसी कहता है, “मार्ग में सिंह है, </div><div class='q'>चौक में सिंह है!” </div><div class='q'> <span class="verse" id="V14">१४&#160;</span>जैसे किवाड़ अपनी चूल पर घूमता है, </div><div class='q'>वैसे ही आलसी अपनी खाट पर करवटें लेता है। </div><div class='q'> <span class="verse" id="V15">१५&#160;</span>आलसी अपना हाथ थाली में तो डालता है, </div><div class='q'>परन्तु आलस्य के कारण कौर मुँह तक नहीं उठाता। </div><div class='q'> <span class="verse" id="V16">१६&#160;</span>आलसी अपने को ठीक उत्तर देनेवाले </div><div class='q'>सात मनुष्यों से भी अधिक बुद्धिमान समझता है। </div><div class='q'> <span class="verse" id="V17">१७&#160;</span>जो मार्ग पर चलते हुए पराये झगड़े में विघ्न डालता है, </div><div class='q'>वह उसके समान है, जो कुत्ते को कानों से पकड़ता है। </div><div class='q'> <span class="verse" id="V18">१८&#160;</span>जैसा एक पागल जो जहरीले तीर मारता है, </div><div class='q'> <span class="verse" id="V19">१९&#160;</span>वैसा ही वह भी होता है जो अपने पड़ोसी को धोखा देकर कहता है, </div><div class='q'>“मैं तो मजाक कर रहा था।” </div><div class='q'> <span class="verse" id="V20">२०&#160;</span>जैसे लकड़ी न होने से आग बुझती है, </div><div class='q'>उसी प्रकार जहाँ कानाफूसी करनेवाला नहीं, वहाँ झगड़ा मिट जाता है। </div><div class='q'> <span class="verse" id="V21">२१&#160;</span>जैसा अंगारों में कोयला और आग में लकड़ी होती है, </div><div class='q'>वैसा ही झगड़ा बढ़ाने के लिये झगड़ालू होता है। </div><div class='q'> <span class="verse" id="V22">२२&#160;</span>कानाफूसी करनेवाले के वचन, </div><div class='q'>स्वादिष्ट भोजन के समान भीतर उतर जाते हैं। </div><div class='q'> <span class="verse" id="V23">२३&#160;</span>जैसा कोई चाँदी का पानी चढ़ाया हुआ मिट्टी का बर्तन हो, </div><div class='q'>वैसा ही बुरे मनवाले के प्रेम भरे वचन* होते हैं। </div><div class='q'> <span class="verse" id="V24">२४&#160;</span>जो बैरी बात से तो अपने को भोला बनाता है, </div><div class='q'>परन्तु अपने भीतर छल रखता है, </div><div class='q'> <span class="verse" id="V25">२५&#160;</span>उसकी मीठी-मीठी बात पर विश्वास न करना, </div><div class='q'>क्योंकि उसके मन में सात घिनौनी वस्तुएँ रहती हैं; </div><div class='q'> <span class="verse" id="V26">२६&#160;</span>चाहे उसका बैर छल के कारण छिप भी जाए, </div><div class='q'>तो भी उसकी बुराई सभा के बीच प्रगट हो जाएगी*। </div><div class='q'> <span class="verse" id="V27">२७&#160;</span>जो गड्ढा खोदे, वही उसी में गिरेगा, और जो पत्थर लुढ़काए, </div><div class='q'>वह उलटकर उसी पर लुढ़क आएगा। </div><div class='q'> <span class="verse" id="V28">२८&#160;</span>जिस ने किसी को झूठी बातों से घायल किया हो वह उससे बैर रखता है, </div><div class='q'>और चिकनी चुपड़ी बात बोलनेवाला विनाश का कारण होता है। </div><ul class='tnav'>
<li><a href='index.htm'>नीतिवचन</a></li>
<li><a href='PRO25.htm'>&lt;</a></li>
<li><a href='PRO.htm'>२६</a></li>
<li><a href='PRO27.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
