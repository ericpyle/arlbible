<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता १८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA017.htm'>&lt;</a></li>
<li><a href='PSA.htm'>१८</a></li>
<li><a href='PSA019.htm'>&gt;</a></li>
</ul>
<div class="main">
 
<div class='chapterlabel' id="V0"> १८</div><div class='s'>दाऊद का मुक्तिगान </div><div class='d'>प्रधान बजानेवाले के लिये। यहोवा के दास दाऊद का गीत, जिसके वचन उसने यहोवा के लिये उस समय गाया जब यहोवा ने उसको उसके सारे शत्रुओं के हाथ से, और शाऊल के हाथ से बचाया था, उसने कहा </div><div class='b'> &#160; </div><div class='q'> <span class="verse" id="V1">१&#160;</span>हे यहोवा, हे मेरे बल, मैं तुझ से प्रेम करता हूँ। </div><div class='q'> <span class="verse" id="V2">२&#160;</span>यहोवा मेरी चट्टान, और मेरा गढ़ और मेरा छुड़ानेवाला है; </div><div class='q'>मेरा परमेश्‍वर, मेरी चट्टान है, जिसका मैं शरणागत हूँ, </div><div class='q'>वह मेरी ढाल और मेरी उद्धार का सींग, </div><div class='q'>और मेरा ऊँचा गढ़ है। (इब्रा. 2:13) </div><div class='q'> <span class="verse" id="V3">३&#160;</span>मैं यहोवा को जो स्तुति के योग्य है पुकारूँगा; </div><div class='q'>इस प्रकार मैं अपने शत्रुओं से बचाया जाऊँगा। </div><div class='q'> <span class="verse" id="V4">४&#160;</span>मृत्यु की रस्सियों से मैं चारों ओर से घिर गया हूँ*, </div><div class='q'>और अधर्म की बाढ़ ने मुझ को भयभीत कर दिया; (भजन 116:3) </div><div class='q'> <span class="verse" id="V5">५&#160;</span>अधोलोक की रस्सियाँ मेरे चारों ओर थीं, </div><div class='q'>और मृत्यु के फंदे मुझ पर आए थे। </div><div class='q'> <span class="verse" id="V6">६&#160;</span>अपने संकट में मैंने यहोवा परमेश्‍वर को पुकारा; </div><div class='q'>मैंने अपने परमेश्‍वर की दुहाई दी। </div><div class='q'>और उसने अपने मन्दिर* में से मेरी वाणी सुनी। </div><div class='q'>और मेरी दुहाई उसके पास पहुँचकर उसके कानों में पड़ी। </div><div class='q'> <span class="verse" id="V7">७&#160;</span>तब पृथ्वी हिल गई, और काँप उठी </div><div class='q'>और पहाड़ों की नींव कँपित होकर हिल गई </div><div class='q'>क्योंकि वह अति क्रोधित हुआ था। </div><div class='q'> <span class="verse" id="V8">८&#160;</span>उसके नथनों से धुआँ निकला, </div><div class='q'>और उसके मुँह से आग निकलकर भस्म करने लगी; </div><div class='q'>जिससे कोएले दहक उठे। </div><div class='q'> <span class="verse" id="V9">९&#160;</span>वह स्वर्ग को नीचे झुकाकर उतर आया; </div><div class='q'>और उसके पाँवों तले घोर अंधकार था। </div><div class='q'> <span class="verse" id="V10">१०&#160;</span>और वह करूब पर सवार होकर उड़ा, </div><div class='q'>वरन् पवन के पंखों पर सवारी करके वेग से उड़ा। </div><div class='q'> <span class="verse" id="V11">११&#160;</span>उसने अंधियारे को अपने छिपने का स्थान </div><div class='q'>और अपने चारों ओर आकाश की काली घटाओं का मण्डप बनाया। </div><div class='q'> <span class="verse" id="V12">१२&#160;</span>उसके आगे बिजली से, </div><div class='q'>ओले और अंगारे गिर पड़े। </div><div class='q'> <span class="verse" id="V13">१३&#160;</span>तब यहोवा आकाश में गरजा, </div><div class='q'>परमप्रधान ने अपनी वाणी सुनाई और ओले और अंगारों को भेजा। </div><div class='q'> <span class="verse" id="V14">१४&#160;</span>उसने अपने तीर चला-चलाकर शत्रुओं को तितर-बितर किया; </div><div class='q'>वरन् बिजलियाँ गिरा-गिराकर उनको परास्त किया। </div><div class='q'> <span class="verse" id="V15">१५&#160;</span>तब जल के नाले देख पड़े, और जगत की नींव प्रगट हुई, </div><div class='q'>यह तो यहोवा तेरी डाँट से*, </div><div class='q'>और तेरे नथनों की साँस की झोंक से हुआ। </div><div class='q'> <span class="verse" id="V16">१६&#160;</span>उसने ऊपर से हाथ बढ़ाकर मुझे थाम लिया, </div><div class='q'>और गहरे जल में से खींच लिया। </div><div class='q'> <span class="verse" id="V17">१७&#160;</span>उसने मेरे बलवन्त शत्रु से, </div><div class='q'>और उनसे जो मुझसे घृणा करते थे, </div><div class='q'>मुझे छुड़ाया; क्योंकि वे अधिक सामर्थी थे। </div><div class='q'> <span class="verse" id="V18">१८&#160;</span>मेरे संकट के दिन वे मेरे विरुद्ध आए </div><div class='q'>परन्तु यहोवा मेरा आश्रय था। </div><div class='q'> <span class="verse" id="V19">१९&#160;</span>और उसने मुझे निकालकर चौड़े स्थान में पहुँचाया, </div><div class='q'>उसने मुझ को छुड़ाया, क्योंकि वह मुझसे प्रसन्‍न था। </div><div class='q'> <span class="verse" id="V20">२०&#160;</span>यहोवा ने मुझसे मेरे धर्म के अनुसार व्यवहार किया; </div><div class='q'>और मेरे हाथों की शुद्धता के अनुसार उसने </div><div class='q'>मुझे बदला दिया। </div><div class='q'> <span class="verse" id="V21">२१&#160;</span>क्योंकि मैं यहोवा के मार्गों पर चलता रहा, </div><div class='q'>और दुष्टता के कारण अपने परमेश्‍वर से दूर न हुआ। </div><div class='q'> <span class="verse" id="V22">२२&#160;</span>क्योंकि उसके सारे निर्णय मेरे सम्मुख बने रहे </div><div class='q'>और मैंने उसकी विधियों को न त्यागा। </div><div class='q'> <span class="verse" id="V23">२३&#160;</span>और मैं उसके सम्मुख सिद्ध बना रहा, </div><div class='q'>और अधर्म से अपने को बचाए रहा। </div><div class='q'> <span class="verse" id="V24">२४&#160;</span>यहोवा ने मुझे मेरे धर्म के अनुसार बदला दिया, </div><div class='q'>और मेरे हाथों की उस शुद्धता के अनुसार जिसे वह देखता था। </div><div class='q'> <span class="verse" id="V25">२५&#160;</span>विश्वासयोग्य के साथ तू अपने को विश्वासयोग्य दिखाता; </div><div class='q'>और खरे पुरुष के साथ तू अपने को खरा दिखाता है। </div><div class='q'> <span class="verse" id="V26">२६&#160;</span>शुद्ध के साथ तू अपने को शुद्ध दिखाता, </div><div class='q'>और टेढ़े के साथ तू तिरछा बनता है। </div><div class='q'> <span class="verse" id="V27">२७&#160;</span>क्योंकि तू दीन लोगों को तो बचाता है; </div><div class='q'>परन्तु घमण्ड भरी आँखों को नीची करता है। </div><div class='q'> <span class="verse" id="V28">२८&#160;</span>हाँ, तू ही मेरे दीपक को जलाता है; </div><div class='q'>मेरा परमेश्‍वर यहोवा मेरे अंधियारे को </div><div class='q'>उजियाला कर देता है। </div><div class='q'> <span class="verse" id="V29">२९&#160;</span>क्योंकि तेरी सहायता से मैं सेना पर धावा करता हूँ; </div><div class='q'>और अपने परमेश्‍वर की सहायता से शहरपनाह को लाँघ जाता हूँ। </div><div class='q'> <span class="verse" id="V30">३०&#160;</span>परमेश्‍वर का मार्ग सिद्ध है; </div><div class='q'>यहोवा का वचन ताया हुआ है; </div><div class='q'>वह अपने सब शरणागतों की ढाल है। </div><div class='q'> <span class="verse" id="V31">३१&#160;</span>यहोवा को छोड़ क्या कोई परमेश्‍वर है? </div><div class='q'>हमारे परमेश्‍वर को छोड़ क्या और कोई चट्टान है? </div><div class='q'> <span class="verse" id="V32">३२&#160;</span>यह वही परमेश्‍वर है, जो सामर्थ्य से मेरा कटिबन्ध बाँधता है, </div><div class='q'>और मेरे मार्ग को सिद्ध करता है। </div><div class='q'> <span class="verse" id="V33">३३&#160;</span>वही मेरे पैरों को हिरनी के पैरों के समान बनाता है, </div><div class='q'>और मुझे ऊँचे स्थानों पर खड़ा करता है। </div><div class='q'> <span class="verse" id="V34">३४&#160;</span>वह मेरे हाथों को युद्ध करना सिखाता है, </div><div class='q'>इसलिए मेरी बाहों से पीतल का धनुष झुक जाता है। </div><div class='q'> <span class="verse" id="V35">३५&#160;</span>तूने मुझ को अपने बचाव की ढाल दी है, </div><div class='q'>तू अपने दाहिने हाथ से मुझे सम्भाले हुए है, </div><div class='q'>और तेरी नम्रता ने मुझे महान बनाया है। </div><div class='q'> <span class="verse" id="V36">३६&#160;</span>तूने मेरे पैरों के लिये स्थान चौड़ा कर दिया*, </div><div class='q'>और मेरे पैर नहीं फिसले। </div><div class='q'> <span class="verse" id="V37">३७&#160;</span>मैं अपने शत्रुओं का पीछा करके उन्हें पकड़ लूँगा; </div><div class='q'>और जब तब उनका अन्त न करूँ तब तक न लौटूँगा। </div><div class='q'> <span class="verse" id="V38">३८&#160;</span>मैं उन्हें ऐसा बेधूँगा कि वे उठ न सकेंगे; </div><div class='q'>वे मेरे पाँवों के नीचे गिर जायेंगे। </div><div class='q'> <span class="verse" id="V39">३९&#160;</span>क्योंकि तूने युद्ध के लिये मेरी कमर में </div><div class='q'>शक्ति का पटुका बाँधा है; </div><div class='q'>और मेरे विरोधियों को मेरे सम्मुख नीचा कर दिया। </div><div class='q'> <span class="verse" id="V40">४०&#160;</span>तूने मेरे शत्रुओं की पीठ मेरी ओर फेर दी; </div><div class='q'>ताकि मैं उनको काट डालूँ जो मुझसे द्वेष रखते हैं। </div><div class='q'> <span class="verse" id="V41">४१&#160;</span>उन्होंने दुहाई तो दी परन्तु उन्हें कोई बचानेवाला न मिला, </div><div class='q'>उन्होंने यहोवा की भी दुहाई दी, </div><div class='q'>परन्तु उसने भी उनको उत्तर न दिया। </div><div class='q'> <span class="verse" id="V42">४२&#160;</span>तब मैंने उनको कूट-कूटकर पवन से उड़ाई </div><div class='q'>हुई धूल के समान कर दिया; </div><div class='q'>मैंने उनको मार्ग के कीचड़ के समान निकाल फेंका। </div><div class='q'> <span class="verse" id="V43">४३&#160;</span>तूने मुझे प्रजा के झगड़ों से भी छुड़ाया; </div><div class='q'>तूने मुझे अन्यजातियों का प्रधान बनाया है; </div><div class='q'>जिन लोगों को मैं जानता भी न था वे मेरी </div><div class='q'>सेवा करते है। </div><div class='q'> <span class="verse" id="V44">४४&#160;</span>मेरा नाम सुनते ही वे मेरी आज्ञा का पालन करेंगे; </div><div class='q'>परदेशी मेरे वश में हो जाएँगे। </div><div class='q'> <span class="verse" id="V45">४५&#160;</span>परदेशी मुर्झा जाएँगे, </div><div class='q'>और अपने किलों में से थरथराते हुए निकलेंगे। </div><div class='q'> <span class="verse" id="V46">४६&#160;</span>यहोवा परमेश्‍वर जीवित है; मेरी चट्टान धन्य है; </div><div class='q'>और मेरे मुक्तिदाता परमेश्‍वर की बड़ाई हो। </div><div class='q'> <span class="verse" id="V47">४७&#160;</span>धन्य है मेरा पलटा लेनेवाला परमेश्‍वर! </div><div class='q'>जिसने देश-देश के लोगों को मेरे वश में कर दिया है; </div><div class='q'> <span class="verse" id="V48">४८&#160;</span>और मुझे मेरे शत्रुओं से छुड़ाया है; </div><div class='q'>तू मुझ को मेरे विरोधियों से ऊँचा करता, </div><div class='q'>और उपद्रवी पुरुष से बचाता है। </div><div class='q'> <span class="verse" id="V49">४९&#160;</span>इस कारण मैं जाति-जाति के सामने तेरा धन्यवाद करूँगा, </div><div class='q'>और तेरे नाम का भजन गाऊँगा। </div><div class='q'> <span class="verse" id="V50">५०&#160;</span>वह अपने ठहराए हुए राजा को महान विजय देता है, </div><div class='q'>वह अपने अभिषिक्त दाऊद पर </div><div class='q'>और उसके वंश पर युगानुयुग करुणा करता रहेगा। </div><ul class='tnav'>
<li><a href='index.htm'>भजन संहिता</a></li>
<li><a href='PSA017.htm'>&lt;</a></li>
<li><a href='PSA.htm'>१८</a></li>
<li><a href='PSA019.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
