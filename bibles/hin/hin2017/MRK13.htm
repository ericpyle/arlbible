<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मरकुस १३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मरकुस</a></li>
<li><a href='MRK12.htm'>&lt;</a></li>
<li><a href='MRK.htm'>१३</a></li>
<li><a href='MRK14.htm'>&gt;</a></li>
</ul>
<div class="main">
 
<div class='chapterlabel' id="V0"> १३</div><div class='s'>यीशु द्वारा मन्दिर के विनाश की भविष्यद्वाणी </div><div class='p'> <span class="verse" id="V1">१&#160;</span>जब वह मन्दिर से निकल रहा था, तो उसके चेलों में से एक ने उससे कहा, “हे गुरु, देख, कैसे-कैसे पत्थर और कैसे-कैसे भवन हैं!”  <span class="verse" id="V2">२&#160;</span>यीशु ने उससे कहा, “क्या तुम ये बड़े-बड़े भवन देखते हो: यहाँ पत्थर पर पत्थर भी बचा न रहेगा जो ढाया न जाएगा।” </div><div class='s'>अन्तिम दिनों का चिन्ह </div><div class='p'> <span class="verse" id="V3">३&#160;</span>जब वह जैतून के पहाड़ पर मन्दिर के सामने बैठा था, तो पतरस और याकूब और यूहन्ना और अन्द्रियास ने अलग जाकर उससे पूछा,  <span class="verse" id="V4">४&#160;</span>“हमें बता कि ये बातें कब होंगी? और जब ये सब बातें पूरी होने पर होंगी उस समय का क्या चिन्ह होगा?”  <span class="verse" id="V5">५&#160;</span>यीशु उनसे कहने लगा, “सावधान रहो* कि कोई तुम्हें न भरमाए।  <span class="verse" id="V6">६&#160;</span>बहुत सारे मेरे नाम से आकर कहेंगे, ‘मैं वही हूँ’ और बहुतों को भरमाएँगे।  <span class="verse" id="V7">७&#160;</span>और जब तुम लड़ाइयाँ, और लड़ाइयों की चर्चा सुनो, तो न घबराना; क्योंकि इनका होना अवश्य है, परन्तु उस समय अन्त न होगा।  <span class="verse" id="V8">८&#160;</span>क्योंकि जाति पर जाति, और राज्य पर राज्य चढ़ाई करेगा। और हर कहीं भूकम्प होंगे, और अकाल पड़ेंगे। यह तो पीड़ाओं का आरम्भ ही होगा। (यिर्म. 6:24) </div><div class='p'> <span class="verse" id="V9">९&#160;</span>“परन्तु तुम अपने विषय में सावधान रहो, क्योंकि लोग तुम्हें सभाओं में सौंपेंगे और तुम आराधनालयों में पीटे जाओगे, और मेरे कारण राज्यपालों और राजाओं के आगे खड़े किए जाओगे, ताकि उनके लिये गवाही हो।  <span class="verse" id="V10">१०&#160;</span>पर अवश्य है कि पहले सुसमाचार सब जातियों में प्रचार किया जाए।  <span class="verse" id="V11">११&#160;</span>जब वे तुम्हें ले जाकर सौंपेंगे, तो पहले से चिन्ता न करना, कि हम क्या कहेंगे। पर जो कुछ तुम्हें उसी समय बताया जाए, वही कहना; क्योंकि बोलनेवाले तुम नहीं हो, परन्तु पवित्र आत्मा है।  <span class="verse" id="V12">१२&#160;</span>और भाई को भाई, और पिता को पुत्र मरने के लिये सौंपेंगे, और बच्चे माता-पिता के विरोध में उठकर उन्हें मरवा डालेंगे। (लूका 21:16, मीका 7:6)  <span class="verse" id="V13">१३&#160;</span>और मेरे नाम के कारण सब लोग तुम से बैर करेंगे; पर जो अन्त तक धीरज धरे रहेगा, उसी का उद्धार होगा। </div><div class='s'>महाकष्ट का समय </div><div class='p'> <span class="verse" id="V14">१४&#160;</span>“अतः जब तुम उस उजाड़नेवाली घृणित वस्तु* को जहाँ उचित नहीं वहाँ खड़ी देखो, (पढ़नेवाला समझ ले) तब जो यहूदिया में हों, वे पहाड़ों पर भाग जाएँ। (दानि. 9:27, दानि. 12:11)  <span class="verse" id="V15">१५&#160;</span>जो छत पर हो, वह अपने घर से कुछ लेने को नीचे न उतरे और न भीतर जाए।  <span class="verse" id="V16">१६&#160;</span>और जो खेत में हो, वह अपना कपड़ा लेने के लिये पीछे न लौटे।  <span class="verse" id="V17">१७&#160;</span>उन दिनों में जो गर्भवती और दूध पिलाती होंगी, उनके लिये हाय! हाय!  <span class="verse" id="V18">१८&#160;</span>और प्रार्थना किया करो कि यह जाड़े में न हो।  <span class="verse" id="V19">१९&#160;</span>क्योंकि वे दिन ऐसे क्लेश के होंगे, कि सृष्टि के आरम्भ से जो परमेश्‍वर ने रची है अब तक न तो हुए, और न कभी फिर होंगे। (मत्ती 24:21)  <span class="verse" id="V20">२०&#160;</span>और यदि प्रभु उन दिनों को न घटाता, तो कोई प्राणी भी न बचता; परन्तु उन चुने हुओं के कारण जिनको उसने चुना है, उन दिनों को घटाया।  <span class="verse" id="V21">२१&#160;</span>उस समय यदि कोई तुम से कहे, ‘देखो, मसीह यहाँ है!’ या ‘देखो, वहाँ है!’ तो विश्वास न करना।  <span class="verse" id="V22">२२&#160;</span>क्योंकि झूठे मसीह और झूठे भविष्यद्वक्ता उठ खड़े होंगे, और चिन्ह और अद्भुत काम दिखाएँगे कि यदि हो सके तो चुने हुओं को भी भरमा दें। (मत्ती 24:24)  <span class="verse" id="V23">२३&#160;</span>पर तुम सावधान रहो देखो, मैंने तुम्हें सब बातें पहले ही से कह दी हैं। </div><div class='s'>यीशु का पुनरागमन </div><div class='p'> <span class="verse" id="V24">२४&#160;</span>“उन दिनों में, उस क्लेश के बाद सूरज अंधेरा हो जाएगा, और चाँद प्रकाश न देगा;  <span class="verse" id="V25">२५&#160;</span>और आकाश से तारागण गिरने लगेंगे, और आकाश की शक्तियाँ हिलाई जाएँगी। (प्रका. 6:13, यशा. 34:4)  <span class="verse" id="V26">२६&#160;</span>तब लोग मनुष्य के पुत्र को बड़ी सामर्थ्य और महिमा के साथ बादलों में आते देखेंगे। (दानि. 7:13, प्रका. 1:17)  <span class="verse" id="V27">२७&#160;</span>उस समय वह अपने स्वर्गदूतों* को भेजकर, पृथ्वी के इस छोर से आकाश के उस छोर तक चारों दिशा से अपने चुने हुए लोगों को इकट्ठा करेगा। (व्य. 30:4, मत्ती 24:31) </div><div class='s'>अंजीर के पेड़ का दृष्टान्त </div><div class='p'> <span class="verse" id="V28">२८&#160;</span>“अंजीर के पेड़ से यह दृष्टान्त सीखो जब उसकी डाली कोमल हो जाती; और पत्ते निकलने लगते हैं; तो तुम जान लेते हो, कि ग्रीष्मकाल निकट है।  <span class="verse" id="V29">२९&#160;</span>इसी रीति से जब तुम इन बातों को होते देखो, तो जान लो, कि वह निकट है वरन् द्वार ही पर है।  <span class="verse" id="V30">३०&#160;</span>मैं तुम से सच कहता हूँ, कि जब तक ये सब बातें न हो लेंगी, तब तक यह लोग जाते न रहेंगे।  <span class="verse" id="V31">३१&#160;</span>आकाश और पृथ्वी टल जाएँगे, परन्तु मेरी बातें कभी न टलेंगी। (यशा. 40:8, लूका 21:33) </div><div class='s'>सदा जागते रहो </div><div class='p'> <span class="verse" id="V32">३२&#160;</span>“उस दिन या उस समय के विषय में कोई नहीं जानता, न स्वर्ग के दूत और न पुत्र; परन्तु केवल पिता।  <span class="verse" id="V33">३३&#160;</span>देखो, जागते और प्रार्थना करते रहो; क्योंकि तुम नहीं जानते कि वह समय कब आएगा।  <span class="verse" id="V34">३४&#160;</span>यह उस मनुष्य के समान दशा है, जो परदेश जाते समय अपना घर छोड़ जाए, और अपने दासों को अधिकार दे: और हर एक को उसका काम जता दे, और द्वारपाल को जागते रहने की आज्ञा दे।  <span class="verse" id="V35">३५&#160;</span>इसलिए जागते रहो; क्योंकि तुम नहीं जानते कि घर का स्वामी कब आएगा, सांझ को या आधी रात को, या मुर्गे के बाँग देने के समय या भोर को।  <span class="verse" id="V36">३६&#160;</span>ऐसा न हो कि वह अचानक आकर तुम्हें सोते पाए।  <span class="verse" id="V37">३७&#160;</span>और जो मैं तुम से कहता हूँ, वही सबसे कहता हूँ: जागते रहो।” </div><ul class='tnav'>
<li><a href='index.htm'>मरकुस</a></li>
<li><a href='MRK12.htm'>&lt;</a></li>
<li><a href='MRK.htm'>१३</a></li>
<li><a href='MRK14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
