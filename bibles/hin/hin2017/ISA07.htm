<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यशायाह ७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यशायाह</a></li>
<li><a href='ISA06.htm'>&lt;</a></li>
<li><a href='ISA.htm'>७</a></li>
<li><a href='ISA08.htm'>&gt;</a></li>
</ul>
<div class="main">
 
<div class='chapterlabel' id="V0"> ७</div><div class='s'>आहाज के लिए सन्देश </div><div class='p'> <span class="verse" id="V1">१&#160;</span>यहूदा का राजा आहाज जो योताम का पुत्र और उज्जियाह का पोता था, उसके दिनों में आराम के राजा रसीन और इस्राएल के राजा रमल्याह के पुत्र पेकह ने यरूशलेम से लड़ने के लिये चढ़ाई की, परन्तु युद्ध करके उनसे कुछ न बन पड़ा।  <span class="verse" id="V2">२&#160;</span>जब दाऊद के घराने को यह समाचार मिला कि अरामियों ने एप्रैमियों से संधि की है, तब उसका और प्रजा का भी मन ऐसा काँप उठा जैसे वन के वृक्ष वायु चलने से काँप जाते हैं।  <span class="verse" id="V3">३&#160;</span>तब यहोवा ने यशायाह से कहा, “अपने पुत्र शार्याशूब* को लेकर धोबियों के खेत की सड़क से ऊपरवाले जलकुण्ड की नाली के सिरे पर आहाज से भेंट करने के लिये जा,  <span class="verse" id="V4">४&#160;</span>और उससे कह, 'सावधान और शान्त हो; और उन दोनों धुआँ निकलती लुकटियों से अर्थात् रसीन और अरामियों के भड़के हुए कोप से, और रमल्याह के पुत्र से मत डर, और न तेरा मन कच्चा हो।  <span class="verse" id="V5">५&#160;</span>क्योंकि अरामियों और रमल्याह के पुत्र समेत एप्रैमियों ने यह कहकर तेरे विरुद्ध बुरी युक्ति ठानी है कि आओ,  <span class="verse" id="V6">६&#160;</span>हम यहूदा पर चढ़ाई करके उसको घबरा दें, और उसको अपने वश में लाकर ताबेल के पुत्र को राजा नियुक्त कर दें। </div><div class='q'> <span class="verse" id="V7">७&#160;</span>इसलिए प्रभु यहोवा ने यह कहा है कि यह युक्ति न तो सफल होगी और न पूरी। </div><div class='q'> <span class="verse" id="V8">८&#160;</span>क्योंकि आराम का सिर दमिश्क, और दमिश्क का सिर रसीन है। </div><div class='q'>फिर एप्रैम का सिर शोमरोन और शोमरोन का सिर रमल्याह का पुत्र है। </div><div class='q'> <span class="verse" id="V9">९&#160;</span>पैंसठ वर्ष के भीतर एप्रैम का बल इतना टूट जाएगा कि वह जाति बनी न रहेगी। </div><div class='q'>यदि तुम लोग इस बात पर विश्वास न करो; तो निश्चय तुम स्थिर न रहोगे।'” </div><div class='s'>इम्मानुएल का चिन्ह </div><div class='p'> <span class="verse" id="V10">१०&#160;</span>फिर यहोवा ने आहाज से कहा,  <span class="verse" id="V11">११&#160;</span>“अपने परमेश्‍वर यहोवा से कोई चिन्ह माँग; चाहे वह गहरे स्थान का हो, या ऊपर आसमान का हो।”  <span class="verse" id="V12">१२&#160;</span>आहाज ने कहा, “मैं नहीं माँगने का, और मैं यहोवा की परीक्षा नहीं करूँगा।”  <span class="verse" id="V13">१३&#160;</span>तब उसने कहा, “हे दाऊद के घराने सुनो! क्या तुम मनुष्यों को थका देना छोटी बात समझकर अब मेरे परमेश्‍वर को भी थका दोगे*?  <span class="verse" id="V14">१४&#160;</span>इस कारण प्रभु आप ही तुमको एक चिन्ह देगा। सुनो, एक कुमारी गर्भवती होगी और पुत्र जनेगी, और उसका नाम इम्मानुएल* रखेगी। (मत्ती 1:23, लूका 1:31)  <span class="verse" id="V15">१५&#160;</span>और जब तक वह बुरे को त्यागना और भले को ग्रहण करना न जाने तब तक वह मक्खन और मधु खाएगा।  <span class="verse" id="V16">१६&#160;</span>क्योंकि उससे पहले कि वह लड़का बुरे को त्यागना और भले को ग्रहण करना जाने, वह देश जिसके दोनों राजाओं से तू घबरा रहा है निर्जन हो जाएगा।  <span class="verse" id="V17">१७&#160;</span>यहोवा तुझ पर, तेरी प्रजा पर और तेरे पिता के घराने पर ऐसे दिनों को ले आएगा कि जब से एप्रैम यहूदा से अलग हो गया, तब से वैसे दिन कभी नहीं आए - अर्थात् अश्शूर के राजा के दिन।” </div><div class='q'> <span class="verse" id="V18">१८&#160;</span>उस समय </div><div class='q'>यहोवा उन मक्खियों को जो मिस्र की नदियों के सिरों पर रहती हैं, </div><div class='q'>और उन मधुमक्खियों को जो अश्शूर देश में रहती हैं, सीटी बजाकर बुलाएगा। </div><div class='q'> <span class="verse" id="V19">१९&#160;</span>और वे सब की सब आकर इस देश के पहाड़ी नालों में, और चट्टानों की दरारों में, </div><div class='q'>और सब कँटीली झाड़ियों और सब चराइयों पर बैठ जाएँगी। </div><div class='q'> <span class="verse" id="V20">२०&#160;</span>उसी समय प्रभु फरात के पारवाले अश्शूर के राजा रूपी भाड़े के उस्तरे से सिर और पाँवों के रोएँ मूँड़ेगा, </div><div class='q'>उससे दाढ़ी भी पूरी मुँड़ जाएगी। </div><div class='q'> <span class="verse" id="V21">२१&#160;</span>उस समय ऐसा होगा कि मनुष्य केवल एक बछिया और दो भेड़ों को पालेगा; </div><div class='q'> <span class="verse" id="V22">२२&#160;</span>और वे इतना दूध देंगी कि वह मक्खन खाया करेगा; </div><div class='q'>क्योंकि जितने इस देश में रह जाएँगे वह सब मक्खन और मधु खाया करेंगे। </div><div class='q'> <span class="verse" id="V23">२३&#160;</span>उस समय जिन-जिन स्थानों में हजार टुकड़े चाँदी की हजार दाखलताएँ हैं, </div><div class='q'>उन सब स्थानों में कटीले ही कटीले पेड़ होंगे। </div><div class='q'> <span class="verse" id="V24">२४&#160;</span>तीर और धनुष लेकर लोग वहाँ जाया करेंगे, क्योंकि सारे देश में कटीले पेड़ हो जाएँगे; </div><div class='q'> <span class="verse" id="V25">२५&#160;</span>और जितने पहाड़ कुदाल से खोदे जाते हैं, उन सभी पर कटीले पेड़ों के डर के मारे कोई न जाएगा, वे गाय-बैलों के चरने के, </div><div class='q'>और भेड़-बकरियों के रौंदने के लिये होंगे। </div><ul class='tnav'>
<li><a href='index.htm'>यशायाह</a></li>
<li><a href='ISA06.htm'>&lt;</a></li>
<li><a href='ISA.htm'>७</a></li>
<li><a href='ISA08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
