<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल प्रेरितों के काम २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>प्रेरितों के काम</a></li>
<li><a href='ACT01.htm'>&lt;</a></li>
<li><a href='ACT.htm'>२</a></li>
<li><a href='ACT03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>पवित्र आत्मा का आगमन </div><div class='p'> <span class="verse" id="V1">१&#160;</span>जब पिन्तेकुस्त का दिन* आया, तो वे सब एक जगह इकट्ठे थे। (लैव्य. 23:15-21, व्य. 16:9-11)  <span class="verse" id="V2">२&#160;</span>और अचानक आकाश से बड़ी आँधी के समान सनसनाहट का शब्द हुआ, और उससे सारा घर जहाँ वे बैठे थे, गूँज गया।  <span class="verse" id="V3">३&#160;</span>और उन्हें आग के समान जीभें फटती हुई दिखाई दी और उनमें से हर एक पर आ ठहरी।  <span class="verse" id="V4">४&#160;</span>और वे सब पवित्र आत्मा से भर गए*, और जिस प्रकार आत्मा ने उन्हें बोलने की सामर्थ्य दी, वे अन्य-अन्य भाषा बोलने लगे। </div><div class='p'> <span class="verse" id="V5">५&#160;</span>और आकाश के नीचे की हर एक जाति में से भक्त-यहूदी यरूशलेम में रहते थे।  <span class="verse" id="V6">६&#160;</span>जब वह शब्द सुनाई दिया, तो भीड़ लग गई और लोग घबरा गए, क्‍योंकि हर एक को यही सुनाई देता था, कि ये मेरी ही भाषा में बोल रहे हैं।  <span class="verse" id="V7">७&#160;</span>और वे सब चकित और अचम्भित होकर कहने लगे, “देखो, ये जो बोल रहे हैं क्या सब गलीली नहीं? </div><div class='p'> <span class="verse" id="V8">८&#160;</span>तो फिर क्यों हम में से; हर एक अपनी-अपनी जन्म-भूमि की भाषा सुनता है?  <span class="verse" id="V9">९&#160;</span>हम जो पारथी, मेदी, एलाम लोग, मेसोपोटामिया, यहूदिया, कप्पदूकिया, पुन्तुस और आसिया,  <span class="verse" id="V10">१०&#160;</span>और फ्रूगिया और पंफूलिया और मिस्र और लीबिया देश जो कुरेने के आस-पास है, इन सब देशों के रहनेवाले और रोमी प्रवासी,  <span class="verse" id="V11">११&#160;</span>अर्थात् क्या यहूदी, और क्या यहूदी मत धारण करनेवाले, क्रेती और अरबी भी हैं, परन्तु अपनी-अपनी भाषा में उनसे परमेश्‍वर के बड़े-बड़े कामों की चर्चा सुनते हैं।” </div><div class='p'> <span class="verse" id="V12">१२&#160;</span>और वे सब चकित हुए, और घबराकर एक दूसरे से कहने लगे, “यह क्या हो रहा है?”  <span class="verse" id="V13">१३&#160;</span>परन्तु दूसरों ने उपहास करके कहा, “वे तो नई मदिरा के नशे में हैं।” </div><div class='s'>पिन्तेकुस्त के दिन पतरस का भाषण </div><div class='p'> <span class="verse" id="V14">१४&#160;</span>पतरस उन ग्यारह के साथ खड़ा हुआ और ऊँचे शब्द से कहने लगा, “हे यहूदियों, और हे यरूशलेम के सब रहनेवालों, यह जान लो और कान लगाकर मेरी बातें सुनो।  <span class="verse" id="V15">१५&#160;</span>जैसा तुम समझ रहे हो, ये नशे में नहीं हैं, क्योंकि अभी तो तीसरा पहर ही दिन चढ़ा है।  <span class="verse" id="V16">१६&#160;</span>परन्तु यह वह बात है, जो योएल भविष्यद्वक्ता के द्वारा कही गई है: </div><div class='q'> <span class="verse" id="V17">१७&#160;</span>‘परमेश्‍वर कहता है, कि अन्त के दिनों में ऐसा होगा, कि </div><div class='q'>मैं अपना आत्मा सब मनुष्यों पर उण्डेलूँगा और </div><div class='q'>तुम्हारे बेटे और तुम्हारी बेटियाँ भविष्यद्वाणी करेंगी, </div><div class='q'>और तुम्हारे जवान दर्शन देखेंगे, </div><div class='q'>और तुम्हारे वृद्ध पुरुष स्वप्न देखेंगे। </div><div class='q'> <span class="verse" id="V18">१८&#160;</span>वरन् मैं अपने दासों और अपनी दासियों पर भी उन दिनों </div><div class='q'>में अपनी आत्मा उण्डेलूँगा, और वे भविष्यद्वाणी करेंगे। </div><div class='q'> <span class="verse" id="V19">१९&#160;</span>और मैं ऊपर आकाश में अद्भुत काम*, </div><div class='q'>और नीचे धरती पर चिन्ह, अर्थात् </div><div class='q'>लहू, और आग और धुएँ का बादल दिखाऊँगा। </div><div class='q'> <span class="verse" id="V20">२०&#160;</span>प्रभु के महान और तेजस्वी दिन* के आने से पहले </div><div class='q'>सूर्य अंधेरा </div><div class='q'>और चाँद लहू सा हो जाएगा। </div><div class='q'> <span class="verse" id="V21">२१&#160;</span>और जो कोई प्रभु का नाम लेगा, वही उद्धार पाएगा।’ (योए. 2:28-32) </div><div class='p'> <span class="verse" id="V22">२२&#160;</span>“हे इस्राएलियों, ये बातें सुनो कि यीशु नासरी एक मनुष्य था जिसका परमेश्‍वर की ओर से होने का प्रमाण उन सामर्थ्य के कामों और आश्चर्य के कामों और चिन्हों से प्रगट है, जो परमेश्‍वर ने तुम्हारे बीच उसके द्वारा कर दिखलाए जिसे तुम आप ही जानते हो।  <span class="verse" id="V23">२३&#160;</span>उसी को, जब वह परमेश्‍वर की ठहराई हुई योजना और पूर्व ज्ञान के अनुसार पकड़वाया गया, तो तुम ने अधर्मियों के हाथ से उसे क्रूस पर चढ़वाकर मार डाला।  <span class="verse" id="V24">२४&#160;</span>परन्तु उसी को परमेश्‍वर ने मृत्यु के बन्धनों से छुड़ाकर जिलाया: क्योंकि यह अनहोना था कि वह उसके वश में रहता। (2 शमू. 22:6, भज. 18:4, भज. 116:3) </div><div class='p'> <span class="verse" id="V25">२५&#160;</span>क्योंकि दाऊद उसके विषय में कहता है, </div><div class='q'>‘मैं प्रभु को सर्वदा अपने सामने देखता रहा </div><div class='q'>क्योंकि वह मेरी दाहिनी ओर है, ताकि मैं डिग न जाऊँ। </div><div class='q'> <span class="verse" id="V26">२६&#160;</span>इसी कारण मेरा मन आनन्दित हुआ, और मेरी जीभ मगन हुई; </div><div class='q'>वरन् मेरा शरीर भी आशा में बना रहेगा। </div><div class='q'> <span class="verse" id="V27">२७&#160;</span>क्योंकि तू मेरे प्राणों को अधोलोक में न छोड़ेगा; </div><div class='q'>और न अपने पवित्र जन को सड़ने देगा! </div><div class='q'> <span class="verse" id="V28">२८&#160;</span>तूने मुझे जीवन का मार्ग बताया है; </div><div class='q'>तू मुझे अपने दर्शन के द्वारा आनन्द से भर देगा।’ (भज. 16:8-11) </div><div class='p'> <span class="verse" id="V29">२९&#160;</span>“हे भाइयों, मैं उस कुलपति दाऊद के विषय में तुम से साहस के साथ कह सकता हूँ कि वह तो मर गया और गाड़ा भी गया और उसकी कब्र आज तक हमारे यहाँ वर्तमान है। (1 राजा. 2:10)  <span class="verse" id="V30">३०&#160;</span>वह भविष्यद्वक्ता था, वह जानता था कि परमेश्‍वर ने उससे शपथ खाई है, “मैं तेरे वंश में से एक व्यक्ति को तेरे सिंहासन पर बैठाऊँगा।” (2 शमू. 7:12-13, भज. 132:11)  <span class="verse" id="V31">३१&#160;</span>उसने होनेवाली बात को पहले ही से देखकर मसीह के जी उठने के विषय में भविष्यद्वाणी की, </div><div class='q'>कि न तो उसका प्राण अधोलोक में छोड़ा गया, और न उसकी देह सड़ने पाई। (भज. 16:10) </div><div class='p'> <span class="verse" id="V32">३२&#160;</span>इसी यीशु को परमेश्‍वर ने जिलाया, जिसके हम सब गवाह हैं।  <span class="verse" id="V33">३३&#160;</span>इस प्रकार परमेश्‍वर के दाहिने हाथ से सर्वो‍च्च पद पा कर, और पिता से वह पवित्र आत्मा प्राप्त करके जिसकी प्रतिज्ञा की गई थी, उसने यह उण्डेल दिया है जो तुम देखते और सुनते हो। </div><div class='p'> <span class="verse" id="V34">३४&#160;</span>क्योंकि दाऊद तो स्वर्ग पर नहीं चढ़ा; परन्तु वह स्वयं कहता है, </div><div class='q'>‘प्रभु ने मेरे प्रभु से कहा; मेरे दाहिने बैठ, </div><div class='q'> <span class="verse" id="V35">३५&#160;</span>जब तक कि मैं तेरे बैरियों को तेरे पाँवों तले की चौकी न कर दूँ।’ (भज. 110:1) </div><div class='m'> <span class="verse" id="V36">३६&#160;</span>अतः अब इस्राएल का सारा घराना निश्चय जान ले कि परमेश्‍वर ने उसी यीशु को जिसे तुम ने क्रूस पर चढ़ाया, प्रभु भी ठहराया और मसीह भी।” </div><div class='p'> <span class="verse" id="V37">३७&#160;</span>तब सुननेवालों के हृदय छिद गए, और वे पतरस और अन्य प्रेरितों से पूछने लगे, “हे भाइयों, हम क्या करें?”  <span class="verse" id="V38">३८&#160;</span>पतरस ने उनसे कहा, “मन फिराओ, और तुम में से हर एक अपने-अपने पापों की क्षमा के लिये यीशु मसीह के नाम से बपतिस्मा ले; तो तुम पवित्र आत्मा का दान पाओगे।  <span class="verse" id="V39">३९&#160;</span>क्योंकि यह प्रतिज्ञा तुम, और तुम्हारी सन्तानों, और उन सब दूर-दूर के लोगों के लिये भी है जिनको प्रभु हमारा परमेश्‍वर अपने पास बुलाएगा।” (योए. 2:32) </div><div class='p'> <span class="verse" id="V40">४०&#160;</span>उसने बहुत और बातों से भी गवाही दे देकर समझाया कि अपने आप को इस टेढ़ी जाति से बचाओ। (व्य. 32:5, भज. 78:8)  <span class="verse" id="V41">४१&#160;</span>अतः जिन्होंने उसका वचन ग्रहण किया उन्होंने बपतिस्मा लिया; और उसी दिन तीन हजार मनुष्यों के लगभग उनमें मिल गए। </div><div class='s'>विश्वासियों का साझा जीवन </div><div class='p'> <span class="verse" id="V42">४२&#160;</span>और वे प्रेरितों से शिक्षा पाने, और संगति रखने में और रोटी तोड़ने में और प्रार्थना करने में लौलीन रहे। </div><div class='p'> <span class="verse" id="V43">४३&#160;</span>और सब लोगों पर भय छा गया, और बहुत से अद्भुत काम और चिन्ह प्रेरितों के द्वारा प्रगट होते थे।  <span class="verse" id="V44">४४&#160;</span>और सब विश्वास करनेवाले इकट्ठे रहते थे, और उनकी सब वस्तुएँ साझे की थीं।  <span class="verse" id="V45">४५&#160;</span>और वे अपनी-अपनी सम्पत्ति और सामान बेच-बेचकर जैसी जिसकी आवश्यकता होती थी बाँट दिया करते थे। </div><div class='p'> <span class="verse" id="V46">४६&#160;</span>और वे प्रतिदिन एक मन होकर मन्दिर में इकट्ठे होते थे, और घर-घर रोटी तोड़ते हुए आनन्द और मन की सिधाई से भोजन किया करते थे।  <span class="verse" id="V47">४७&#160;</span>और परमेश्‍वर की स्तुति करते थे, और सब लोग उनसे प्रसन्‍न थे; और जो उद्धार पाते थे, उनको प्रभु प्रतिदिन उनमें मिला देता था। </div><ul class='tnav'>
<li><a href='index.htm'>प्रेरितों के काम</a></li>
<li><a href='ACT01.htm'>&lt;</a></li>
<li><a href='ACT.htm'>२</a></li>
<li><a href='ACT03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
