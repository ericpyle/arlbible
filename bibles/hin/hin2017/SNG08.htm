<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल श्रेष्ठगीत ८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>श्रेष्ठगीत</a></li>
<li><a href='SNG07.htm'>&lt;</a></li>
<li><a href='SNG.htm'>८</a></li>
<li><a href='ISA01.htm'>&gt;</a></li>
</ul>
<div class="main">
 
<div class='chapterlabel' id="V0"> ८</div><div class='q'> <span class="verse" id="V1">१&#160;</span>भला होता कि तू मेरे भाई के समान होता, </div><div class='q'>जिस ने मेरी माता की छातियों से दूध पिया! </div><div class='q'>तब मैं तुझे बाहर पाकर तेरा चुम्बन लेती, </div><div class='q'>और कोई मेरी निन्दा न करता। </div><div class='q'> <span class="verse" id="V2">२&#160;</span>मैं तुझको अपनी माता के घर ले चलती, </div><div class='q'>और वह मुझ को सिखाती, </div><div class='q'>और मैं तुझे मसाला मिला हुआ दाखमधु, </div><div class='q'>और अपने अनारों का रस पिलाती। </div><div class='q'> <span class="verse" id="V3">३&#160;</span>काश, उसका बायाँ हाथ मेरे सिर के नीचे होता, </div><div class='q'>और अपने दाहिने हाथ से वह मेरा आलिंगन करता! </div><div class='q'> <span class="verse" id="V4">४&#160;</span>हे यरूशलेम की पुत्रियों, मैं तुम को शपथ धराती हूँ, </div><div class='q'>कि तुम मेरे प्रेमी को न जगाना </div><div class='q'>जब तक वह स्वयं न उठना चाहे। </div><div class='q'> <span class="verse" id="V5">५&#160;</span>यह कौन है जो अपने प्रेमी पर टेक लगाए हुए </div><div class='q'>जंगल से चली आती है? </div><div class='q'>सेब के पेड़ के नीचे मैंने तुझे जगाया। </div><div class='q'>वहाँ तेरी माता ने तुझे जन्म दिया* </div><div class='q'>वहाँ तेरी माता को पीड़ाएँ उठी। </div><div class='q'> <span class="verse" id="V6">६&#160;</span>मुझे नगीने के समान अपने हृदय पर लगा रख, </div><div class='q'>और ताबीज़ की समान अपनी बाँह पर रख; </div><div class='q'>क्योंकि प्रेम मृत्यु के तुल्य सामर्थी है, </div><div class='q'>और ईर्ष्या कब्र के समान निर्दयी है। </div><div class='q'>उसकी ज्वाला अग्नि की दमक है </div><div class='q'>वरन् परमेश्‍वर ही की ज्वाला है। (यशा. 49:16) </div><div class='q'> <span class="verse" id="V7">७&#160;</span>पानी की बाढ़ से भी प्रेम नहीं बुझ सकता, </div><div class='q'>और न महानदों से डूब सकता है। </div><div class='q'>यदि कोई अपने घर की सारी सम्पत्ति प्रेम के </div><div class='q'>बदले दे दे तो भी वह अत्यन्त तुच्छ ठहरेगी। </div><div class='q'> <span class="verse" id="V8">८&#160;</span>हमारी एक छोटी बहन है, </div><div class='q'>जिसकी छातियाँ अभी नहीं उभरीं। </div><div class='q'>जिस दिन हमारी बहन के ब्याह की बात लगे, </div><div class='q'>उस दिन हम उसके लिये क्या करें? </div><div class='q'> <span class="verse" id="V9">९&#160;</span>यदि वह शहरपनाह होती </div><div class='q'>तो हम उस पर चाँदी का कंगूरा बनाते; </div><div class='q'>और यदि वह फाटक का किवाड़ होती, </div><div class='q'>तो हम उस पर देवदार की लकड़ी के पटरे लगाते। </div><div class='q'> <span class="verse" id="V10">१०&#160;</span>मैं शहरपनाह थी और मेरी छातियाँ उसके गुम्मट; </div><div class='q'>तब मैं अपने प्रेमी की दृष्टि में शान्ति लानेवाले के समान थी। (भज. 45:11) </div><div class='q'> <span class="verse" id="V11">११&#160;</span>बाल्हामोन में सुलैमान की एक दाख की बारी थी; </div><div class='q'>उसने वह दाख की बारी रखवालों को सौंप दी; </div><div class='q'>हर एक रखवाले को उसके फलों के लिये </div><div class='q'>चाँदी के हजार-हजार टुकड़े देने थे। (मत्ती 21:33) </div><div class='q'> <span class="verse" id="V12">१२&#160;</span>मेरी निज दाख की बारी मेरे ही लिये है; </div><div class='q'>हे सुलैमान, हजार तुझी को </div><div class='q'>और फल के रखवालों को दो सौ मिलें। </div><div class='q'> <span class="verse" id="V13">१३&#160;</span>तू जो बारियों में रहती है, </div><div class='q'>मेरे मित्र तेरा बोल सुनना चाहते हैं; </div><div class='q'>उसे मुझे भी सुनने दे। </div><div class='q'> <span class="verse" id="V14">१४&#160;</span>हे मेरे प्रेमी, शीघ्रता कर, </div><div class='q'>और सुगन्ध-द्रव्यों के पहाड़ों पर </div><div class='q'>चिकारे या जवान हिरन के समान बन जा। </div><ul class='tnav'>
<li><a href='index.htm'>श्रेष्ठगीत</a></li>
<li><a href='SNG07.htm'>&lt;</a></li>
<li><a href='SNG.htm'>८</a></li>
<li><a href='ISA01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
