<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन ११</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO10.htm'>&lt;</a></li>
<li><a href='PRO.htm'>११</a></li>
<li><a href='PRO12.htm'>&gt;</a></li>
</ul>
<div class="main">
 
<div class='chapterlabel' id="V0"> ११</div><div class='q'> <span class="verse" id="V1">१&#160;</span>छल के तराजू से यहोवा को घृणा आती है, </div><div class='q'>परन्तु वह पूरे बटखरे से प्रसन्‍न होता है। </div><div class='q'> <span class="verse" id="V2">२&#160;</span>जब अभिमान होता, तब अपमान भी होता है, </div><div class='q'>परन्तु नम्र लोगों में बुद्धि होती है। </div><div class='q'> <span class="verse" id="V3">३&#160;</span>सीधे लोग अपनी खराई से अगुआई पाते हैं, </div><div class='q'>परन्तु विश्वासघाती अपने कपट से नाश होते हैं। </div><div class='q'> <span class="verse" id="V4">४&#160;</span>कोप के दिन धन से तो कुछ लाभ नहीं होता, </div><div class='q'>परन्तु धर्म मृत्यु से भी बचाता है। </div><div class='q'> <span class="verse" id="V5">५&#160;</span>खरे मनुष्य का मार्ग धर्म के कारण सीधा होता है, </div><div class='q'>परन्तु दुष्ट अपनी दुष्टता के कारण गिर जाता है। </div><div class='q'> <span class="verse" id="V6">६&#160;</span>सीधे लोगों का बचाव उनके धर्म के कारण होता है, </div><div class='q'>परन्तु विश्वासघाती लोग अपनी ही दुष्टता में फँसते हैं। </div><div class='q'> <span class="verse" id="V7">७&#160;</span>जब दुष्ट मरता, तब उसकी आशा टूट जाती है, </div><div class='q'>और अधर्मी की आशा व्यर्थ होती है। </div><div class='q'> <span class="verse" id="V8">८&#160;</span>धर्मी विपत्ति से छूट जाता है, </div><div class='q'>परन्तु दुष्ट उसी विपत्ति में पड़ जाता है। </div><div class='q'> <span class="verse" id="V9">९&#160;</span>भक्तिहीन जन अपने पड़ोसी को अपने मुँह की बात से बिगाड़ता है, </div><div class='q'>परन्तु धर्मी लोग ज्ञान के द्वारा बचते हैं। </div><div class='q'> <span class="verse" id="V10">१०&#160;</span>जब धर्मियों का कल्याण होता है, तब नगर के लोग प्रसन्‍न होते हैं, </div><div class='q'>परन्तु जब दुष्ट नाश होते, तब जय-जयकार होता है। </div><div class='q'> <span class="verse" id="V11">११&#160;</span>सीधे लोगों के आशीर्वाद से* नगर की बढ़ती होती है, </div><div class='q'>परन्तु दुष्टों के मुँह की बात से वह ढाया जाता है। </div><div class='q'> <span class="verse" id="V12">१२&#160;</span>जो अपने पड़ोसी को तुच्छ जानता है, वह निर्बुद्धि है, </div><div class='q'>परन्तु समझदार पुरुष चुपचाप रहता है। </div><div class='q'> <span class="verse" id="V13">१३&#160;</span>जो चुगली करता फिरता वह भेद प्रगट करता है, </div><div class='q'>परन्तु विश्वासयोग्य मनुष्य बात को छिपा रखता है। </div><div class='q'> <span class="verse" id="V14">१४&#160;</span>जहाँ बुद्धि की युक्ति नहीं, वहाँ प्रजा विपत्ति में पड़ती है; </div><div class='q'>परन्तु सम्मति देनेवालों की बहुतायत के कारण बचाव होता है। </div><div class='q'> <span class="verse" id="V15">१५&#160;</span>जो परदेशी का उत्तरदायी होता है, वह बड़ा दुःख उठाता है, </div><div class='q'>परन्तु जो जमानत लेने से घृणा करता, वह निडर रहता है। </div><div class='q'> <span class="verse" id="V16">१६&#160;</span>अनुग्रह करनेवाली स्त्री प्रतिष्ठा नहीं खोती है, </div><div class='q'>और उग्र लोग धन को नहीं खोते। </div><div class='q'> <span class="verse" id="V17">१७&#160;</span>कृपालु मनुष्य अपना ही भला करता है, परन्तु जो क्रूर है, </div><div class='q'>वह अपनी ही देह को दुःख देता है। </div><div class='q'> <span class="verse" id="V18">१८&#160;</span>दुष्ट मिथ्या कमाई कमाता है, </div><div class='q'>परन्तु जो धर्म का बीज बोता, उसको निश्चय फल मिलता है। </div><div class='q'> <span class="verse" id="V19">१९&#160;</span>जो धर्म में दृढ़ रहता, वह जीवन पाता है, </div><div class='q'>परन्तु जो बुराई का पीछा करता, वह मर जाएगा। </div><div class='q'> <span class="verse" id="V20">२०&#160;</span>जो मन के टेढ़े हैं, उनसे यहोवा को घृणा आती है, </div><div class='q'>परन्तु वह खरी चालवालों से प्रसन्‍न रहता है। </div><div class='q'> <span class="verse" id="V21">२१&#160;</span>निश्‍चय जानो, बुरा मनुष्य निर्दोष न ठहरेगा, </div><div class='q'>परन्तु धर्मी का वंश बचाया जाएगा। </div><div class='q'> <span class="verse" id="V22">२२&#160;</span>जो सुन्दर स्त्री विवेक नहीं रखती, </div><div class='q'>वह थूथन में सोने की नत्थ पहने हुए सूअर के समान है। </div><div class='q'> <span class="verse" id="V23">२३&#160;</span>धर्मियों की लालसा तो केवल भलाई की होती है; </div><div class='q'>परन्तु दुष्टों की आशा का फल क्रोध ही होता है। </div><div class='q'> <span class="verse" id="V24">२४&#160;</span>ऐसे हैं, जो छितरा देते हैं, फिर भी उनकी बढ़ती ही होती है; </div><div class='q'>और ऐसे भी हैं जो यथार्थ से कम देते हैं, और इससे उनकी घटती ही होती है। (2 कुरिन्थियों. 9:6) </div><div class='q'> <span class="verse" id="V25">२५&#160;</span>उदार प्राणी हष्ट-पुष्ट हो जाता है, </div><div class='q'>और जो औरों की खेती सींचता है, उसकी भी सींची जाएगी। </div><div class='q'> <span class="verse" id="V26">२६&#160;</span>जो अपना अनाज जमाखोरी करता है, उसको लोग श्राप देते हैं, </div><div class='q'>परन्तु जो उसे बेच देता है, उसको आशीर्वाद दिया जाता है। </div><div class='q'> <span class="verse" id="V27">२७&#160;</span>जो यत्न से भलाई करता है वह दूसरों की प्रसन्नता खोजता है, </div><div class='q'>परन्तु जो दूसरे की बुराई का खोजी होता है, उसी पर बुराई आ पड़ती है। </div><div class='q'> <span class="verse" id="V28">२८&#160;</span>जो अपने धन पर भरोसा रखता है वह सूखे पत्ते के समान गिर जाता है, </div><div class='q'>परन्तु धर्मी लोग नये पत्ते के समान लहलहाते हैं। </div><div class='q'> <span class="verse" id="V29">२९&#160;</span>जो अपने घराने को दुःख देता, उसका भाग वायु ही होगा, </div><div class='q'>और मूर्ख बुद्धिमान का दास हो जाता है। </div><div class='q'> <span class="verse" id="V30">३०&#160;</span>धर्मी का प्रतिफल जीवन का वृक्ष होता है, </div><div class='q'>और बुद्धिमान मनुष्य लोगों के मन को मोह लेता है। </div><div class='q'> <span class="verse" id="V31">३१&#160;</span>देख, धर्मी को पृथ्वी पर फल मिलेगा*, </div><div class='q'>तो निश्चय है कि दुष्ट और पापी को भी मिलेगा। (1 पतरस. 4:18) </div><ul class='tnav'>
<li><a href='index.htm'>नीतिवचन</a></li>
<li><a href='PRO10.htm'>&lt;</a></li>
<li><a href='PRO.htm'>११</a></li>
<li><a href='PRO12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
