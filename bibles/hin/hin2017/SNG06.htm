<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल श्रेष्ठगीत ६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>श्रेष्ठगीत</a></li>
<li><a href='SNG05.htm'>&lt;</a></li>
<li><a href='SNG.htm'>६</a></li>
<li><a href='SNG07.htm'>&gt;</a></li>
</ul>
<div class="main">
 
<div class='chapterlabel' id="V0"> ६</div><div class='q'> <span class="verse" id="V1">१&#160;</span>हे स्त्रियों में परम सुन्दरी, </div><div class='q'>तेरा प्रेमी कहाँ गया? </div><div class='q'>तेरा प्रेमी कहाँ चला गया </div><div class='q'>कि हम तेरे संग उसको ढूँढ़ने निकलें? </div><div class='q'> <span class="verse" id="V2">२&#160;</span>मेरा प्रेमी अपनी बारी में अर्थात् बलसान </div><div class='q'>की क्यारियों की ओर गया है, </div><div class='q'>कि बारी में अपनी भेड़-बकरियाँ चराए और </div><div class='q'>सोसन फूल बटोरे। </div><div class='q'> <span class="verse" id="V3">३&#160;</span>मैं अपने प्रेमी की हूँ और मेरा प्रेमी मेरा है, </div><div class='q'>वह अपनी भेड़-बकरियाँ सोसन फूलों के बीच चराता है। </div><div class='s'>शुलेमी की खूबसूरती की तारीफ़ </div><div class='q'> <span class="verse" id="V4">४&#160;</span>हे मेरी प्रिय, तू तिर्सा की समान सुन्दरी है </div><div class='q'>तू यरूशलेम के समान रूपवान है, </div><div class='q'>और पताका फहराती हुई सेना के तुल्य भयंकर है। </div><div class='q'> <span class="verse" id="V5">५&#160;</span>अपनी आँखें मेरी ओर से फेर ले*, </div><div class='q'>क्योंकि मैं उनसे घबराता हूँ; </div><div class='q'>तेरे बाल ऐसी बकरियों के झुण्ड के समान हैं, </div><div class='q'>जो गिलाद की ढलान पर लेटी हुई देख पड़ती हों। </div><div class='q'> <span class="verse" id="V6">६&#160;</span>तेरे दाँत ऐसी भेड़ों के झुण्ड के समान हैं </div><div class='q'>जिन्हें स्नान कराया गया हो, </div><div class='q'>उनमें प्रत्येक जुड़वाँ बच्चे देती हैं, </div><div class='q'>जिनमें से किसी का साथी नहीं मरा। </div><div class='q'> <span class="verse" id="V7">७&#160;</span>तेरे कपोल तेरी लटों के नीचे </div><div class='q'>अनार की फाँक से देख पड़ते हैं। </div><div class='q'> <span class="verse" id="V8">८&#160;</span>वहाँ साठ रानियाँ और अस्सी रखैलियाँ </div><div class='q'>और असंख्य कुमारियाँ भी हैं। </div><div class='q'> <span class="verse" id="V9">९&#160;</span>परन्तु मेरी कबूतरी, मेरी निर्मल, अद्वितीय है </div><div class='q'>अपनी माता की एकलौती, </div><div class='q'>अपनी जननी की दुलारी है। </div><div class='q'>पुत्रियों ने उसे देखा और धन्य कहा; </div><div class='q'>रानियों और रखेलों ने देखकर उसकी प्रशंसा की। </div><div class='q'> <span class="verse" id="V10">१०&#160;</span>यह कौन है जिसकी शोभा भोर के तुल्य है, </div><div class='q'>जो सुन्दरता में चन्द्रमा </div><div class='q'>और निर्मलता में सूर्य, </div><div class='q'>और पताका फहराती हुई सेना के तुल्य </div><div class='q'>भयंकर दिखाई पड़ती है? </div><div class='q'> <span class="verse" id="V11">११&#160;</span>मैं अखरोट की बारी में उत्तर गई, </div><div class='q'>कि तराई के फूल देखूँ, </div><div class='q'>और देखूँ की दाखलता में कलियें लगीं, </div><div class='q'>और अनारों के फूल खिले कि नहीं। </div><div class='q'> <span class="verse" id="V12">१२&#160;</span>मुझे पता भी न था कि मेरी कल्पना ने </div><div class='q'>मुझे अपने राजकुमार के रथ पर चढ़ा दिया। </div><div class='q'> <span class="verse" id="V13">१३&#160;</span>लौट आ, लौट आ, हे शूलेम्मिन*, </div><div class='q'>लौट आ, लौट आ, कि हम तुझ पर दृष्टि करें। </div><div class='q'>क्या तुम शूलेम्मिन को इस प्रकार देखोगे </div><div class='q'>जैसा महनैम के नृत्य को देखते हैं? </div><ul class='tnav'>
<li><a href='index.htm'>श्रेष्ठगीत</a></li>
<li><a href='SNG05.htm'>&lt;</a></li>
<li><a href='SNG.htm'>६</a></li>
<li><a href='SNG07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
