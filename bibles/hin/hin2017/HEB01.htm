<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल इब्रानियों १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>इब्रानियों</a></li>
<li><a href='PHM01.htm'>&lt;</a></li>
<li><a href='HEB.htm'>१</a></li>
<li><a href='HEB02.htm'>&gt;</a></li>
</ul>
<div class="main">
<div class='mt'>Hebrews </div><div class='mt'>इब्रानियों  
</div><div class='chapterlabel' id="V0"> १</div><div class='s'>पुत्र का स्वभाव </div><div class='p'> <span class="verse" id="V1">१&#160;</span>पूर्व युग में परमेश्‍वर ने पूर्वजों से थोड़ा-थोड़ा करके और भाँति-भाँति से भविष्यद्वक्ताओं के द्वारा बातें की,  <span class="verse" id="V2">२&#160;</span>पर इन अन्तिम दिनों में हम से अपने पुत्र के द्वारा बातें की, जिसे उसने सारी वस्तुओं का वारिस ठहराया और उसी के द्वारा उसने सारी सृष्टि भी रची है। (1 कुरि. 8:6, यूह. 1:3)  <span class="verse" id="V3">३&#160;</span>वह उसकी महिमा का प्रकाश, और उसके तत्व की छाप है, और सब वस्तुओं को अपनी सामर्थ्य के वचन से संभालता है: वह पापों को धोकर ऊँचे स्थानों पर महामहिमन् के दाहिने जा बैठा। </div><div class='p'> <span class="verse" id="V4">४&#160;</span>और स्वर्गदूतों से उतना ही उत्तम ठहरा*, जितना उसने उनसे बड़े पद का वारिस होकर उत्तम नाम पाया। </div><div class='s'>यीशु स्वर्गदूतों से श्रेष्ठ </div><div class='p'> <span class="verse" id="V5">५&#160;</span>क्योंकि स्वर्गदूतों में से उसने कब किसी से कहा, </div><div class='q'>“तू मेरा पुत्र है; </div><div class='q'>आज मैं ही ने तुझे जन्माया है?” </div><div class='q'>और फिर यह, </div><div class='q'>“मैं उसका पिता हूँगा, </div><div class='q'>और वह मेरा पुत्र होगा?” (2 शमू. 7:14, 1 इति. 17:13, भज. 2:7) </div><div class='p'> <span class="verse" id="V6">६&#160;</span>और जब पहलौठे को जगत में फिर लाता है, तो कहता है, “परमेश्‍वर के सब स्वर्गदूत उसे दण्डवत् करें।” (व्य. 32:43, 1 पत. 3:22)  <span class="verse" id="V7">७&#160;</span>और स्वर्गदूतों के विषय में यह कहता है, </div><div class='q'>“वह अपने दूतों को पवन, </div><div class='q'>और अपने सेवकों को धधकती आग बनाता है।” (भज. 104:4) </div><div class='p'> <span class="verse" id="V8">८&#160;</span>परन्तु पुत्र के विषय में कहता है, </div><div class='q'>“हे परमेश्‍वर, तेरा सिंहासन युगानुयुग रहेगा, </div><div class='q'>तेरे राज्य का राजदण्ड न्याय का राजदण्ड है। </div><div class='q'> <span class="verse" id="V9">९&#160;</span>तूने धार्मिकता से प्रेम और अधर्म से बैर रखा; </div><div class='q'>इस कारण परमेश्‍वर, तेरे परमेश्‍वर, ने </div><div class='q'>तेरे साथियों से बढ़कर हर्षरूपी तेल से तेरा अभिषेक किया।” (भज. 45:7) </div><div class='q'> <span class="verse" id="V10">१०&#160;</span>और यह कि, “हे प्रभु, आदि में तूने पृथ्वी की नींव डाली, </div><div class='q'>और स्वर्ग तेरे हाथों की कारीगरी है। (भज. 102:25, उत्प. 1:1) </div><div class='q'> <span class="verse" id="V11">११&#160;</span>वे तो नाश हो जाएँगे*; परन्तु तू बना रहेगा और </div><div class='q'>वे सब वस्त्र के समान पुराने हो जाएँगे। </div><div class='q'> <span class="verse" id="V12">१२&#160;</span>और तू उन्हें चादर के समान लपेटेगा, </div><div class='q'>और वे वस्त्र के समान बदल जाएँगे: </div><div class='q'>पर तू वही है </div><div class='q'>और तेरे वर्षों का अन्त न होगा।” (इब्रा. 13:8, भज. 102:25-26) </div><div class='p'> <span class="verse" id="V13">१३&#160;</span>और स्वर्गदूतों में से उसने किस से कभी कहा, </div><div class='q'>“तू मेरे दाहिने बैठ, </div><div class='q'>जब तक कि मैं तेरे बैरियों को तेरे पाँवों के नीचे की चौकी न कर दूँ?” (मत्ती 22:44, भज. 110:1) </div><div class='p'> <span class="verse" id="V14">१४&#160;</span>क्या वे सब परमेश्‍वर की सेवा टहल करनेवाली आत्माएँ नहीं; जो उद्धार पानेवालों के लिये सेवा करने को भेजी जाती हैं? (भज. 103:20-21) </div><ul class='tnav'>
<li><a href='index.htm'>इब्रानियों</a></li>
<li><a href='PHM01.htm'>&lt;</a></li>
<li><a href='HEB.htm'>१</a></li>
<li><a href='HEB02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
