<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता १३९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA138.htm'>&lt;</a></li>
<li><a href='PSA.htm'>१३९</a></li>
<li><a href='PSA140.htm'>&gt;</a></li>
</ul>
<div class="main">
 
<div class='chapterlabel' id="V0"> १३९</div><div class='s'>परमेश्‍वर का सिद्ध ज्ञान </div><div class='d'>प्रधान बजानेवाले के लिये दाऊद का भजन </div><div class='b'> &#160; </div><div class='q'> <span class="verse" id="V1">१&#160;</span>हे यहोवा, तूने मुझे जाँच कर जान लिया है। (रोम 8:27) </div><div class='q'> <span class="verse" id="V2">२&#160;</span>तू मेरा उठना और बैठना जानता है; </div><div class='q'>और मेरे विचारों को दूर ही से समझ लेता है। </div><div class='q'> <span class="verse" id="V3">३&#160;</span>मेरे चलने और लेटने की तू भली-भाँति छानबीन करता है, </div><div class='q'>और मेरी पूरी चालचलन का भेद जानता है। </div><div class='q'> <span class="verse" id="V4">४&#160;</span>हे यहोवा, मेरे मुँह में ऐसी कोई बात नहीं </div><div class='q'>जिसे तू पूरी रीति से न जानता हो। </div><div class='q'> <span class="verse" id="V5">५&#160;</span>तूने मुझे आगे-पीछे घेर रखा है*, </div><div class='q'>और अपना हाथ मुझ पर रखे रहता है। </div><div class='q'> <span class="verse" id="V6">६&#160;</span>यह ज्ञान मेरे लिये बहुत कठिन है; </div><div class='q'>यह गम्भीर और मेरी समझ से बाहर है। </div><div class='q'> <span class="verse" id="V7">७&#160;</span>मैं तेरे आत्मा से भागकर किधर जाऊँ? </div><div class='q'>या तेरे सामने से किधर भागूँ? </div><div class='q'> <span class="verse" id="V8">८&#160;</span>यदि मैं आकाश पर चढ़ूँ, तो तू वहाँ है! </div><div class='q'>यदि मैं अपना खाट अधोलोक में बिछाऊँ तो वहाँ भी तू है! </div><div class='q'> <span class="verse" id="V9">९&#160;</span>यदि मैं भोर की किरणों पर चढ़कर समुद्र के पार जा बसूँ, </div><div class='q'> <span class="verse" id="V10">१०&#160;</span>तो वहाँ भी तू अपने हाथ से मेरी अगुआई करेगा, </div><div class='q'>और अपने दाहिने हाथ से मुझे पकड़े रहेगा। </div><div class='q'> <span class="verse" id="V11">११&#160;</span>यदि मैं कहूँ कि अंधकार में तो मैं छिप जाऊँगा, </div><div class='q'>और मेरे चारों ओर का उजियाला रात का अंधेरा हो जाएगा, </div><div class='q'> <span class="verse" id="V12">१२&#160;</span>तो भी अंधकार तुझ से न छिपाएगा, रात तो दिन के तुल्य प्रकाश देगी; </div><div class='q'>क्योंकि तेरे लिये अंधियारा और उजियाला दोनों एक समान हैं। </div><div class='q'> <span class="verse" id="V13">१३&#160;</span>तूने मेरे अंदरूनी अंगों को बनाया है; </div><div class='q'>तूने मुझे माता के गर्भ में रचा। </div><div class='q'> <span class="verse" id="V14">१४&#160;</span>मैं तेरा धन्यवाद करूँगा, इसलिए कि मैं भयानक और अद्भुत रीति से रचा गया हूँ। </div><div class='q'>तेरे काम तो आश्चर्य के हैं, </div><div class='q'>और मैं इसे भली भाँति जानता हूँ। (प्रका. 15:3) </div><div class='q'> <span class="verse" id="V15">१५&#160;</span>जब मैं गुप्त में बनाया जाता, </div><div class='q'>और पृथ्वी के नीचे स्थानों में रचा जाता था, </div><div class='q'>तब मेरी देह तुझसे छिपी न थीं। </div><div class='q'> <span class="verse" id="V16">१६&#160;</span>तेरी आँखों ने मेरे बेडौल तत्व को देखा; </div><div class='q'>और मेरे सब अंग जो दिन-दिन बनते जाते थे वे रचे जाने से पहले </div><div class='q'>तेरी पुस्तक में लिखे हुए थे। </div><div class='q'> <span class="verse" id="V17">१७&#160;</span>मेरे लिये तो हे परमेश्‍वर, तेरे विचार क्या ही बहुमूल्य हैं! </div><div class='q'>उनकी संख्या का जोड़ कैसा बड़ा है! </div><div class='q'> <span class="verse" id="V18">१८&#160;</span>यदि मैं उनको गिनता तो वे रेतकणों से भी अधिक ठहरते। </div><div class='q'>जब मैं जाग उठता हूँ, तब भी तेरे संग रहता हूँ। </div><div class='q'> <span class="verse" id="V19">१९&#160;</span>हे परमेश्‍वर निश्चय तू दुष्ट को घात करेगा! </div><div class='q'>हे हत्यारों, मुझसे दूर हो जाओ। </div><div class='q'> <span class="verse" id="V20">२०&#160;</span>क्योंकि वे तेरे विरुद्ध बलवा करते और छल के काम करते हैं; </div><div class='q'>तेरे शत्रु तेरा नाम झूठी बात पर लेते हैं। </div><div class='q'> <span class="verse" id="V21">२१&#160;</span>हे यहोवा, क्या मैं तेरे बैरियों से बैर न रखूँ, </div><div class='q'>और तेरे विरोधियों से घृणा न करूँ? (प्रका. 2:6) </div><div class='q'> <span class="verse" id="V22">२२&#160;</span>हाँ, मैं उनसे पूर्ण बैर रखता हूँ; </div><div class='q'>मैं उनको अपना शत्रु समझता हूँ। </div><div class='q'> <span class="verse" id="V23">२३&#160;</span>हे परमेश्‍वर, मुझे जाँचकर जान ले! </div><div class='q'>मुझे परखकर मेरी चिन्ताओं को जान ले! </div><div class='q'> <span class="verse" id="V24">२४&#160;</span>और देख कि मुझ में कोई बुरी चाल है कि नहीं, </div><div class='q'>और अनन्त के मार्ग में मेरी अगुआई कर! </div><ul class='tnav'>
<li><a href='index.htm'>भजन संहिता</a></li>
<li><a href='PSA138.htm'>&lt;</a></li>
<li><a href='PSA.htm'>१३९</a></li>
<li><a href='PSA140.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
