<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका ९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='LUK08.htm'>&lt;</a></li>
<li><a href='LUK.htm'>९</a></li>
<li><a href='LUK10.htm'>&gt;</a></li>
</ul>
<div class="main">
 
<div class='chapterlabel' id="V0"> ९</div><div class='s'>बारह शिष्यों को भेजा जाना </div><div class='p'> <span class="verse" id="V1">१&#160;</span>फिर उसने बारहों को बुलाकर उन्हें सब दुष्टात्माओं और बीमारियों को दूर करने की सामर्थ्य और अधिकार दिया।  <span class="verse" id="V2">२&#160;</span>और उन्हें परमेश्‍वर के राज्य का प्रचार करने, और बीमारों को अच्छा करने के लिये भेजा।  <span class="verse" id="V3">३&#160;</span>और उसने उनसे कहा, “मार्ग के लिये कुछ न लेना: न तो लाठी, न झोली, न रोटी, न रुपये और न दो-दो कुर्ते।  <span class="verse" id="V4">४&#160;</span>और जिस किसी घर में तुम उतरो, वहीं रहो; और वहीं से विदा हो।  <span class="verse" id="V5">५&#160;</span>जो कोई तुम्हें ग्रहण न करेगा उस नगर से निकलते हुए अपने पाँवों की धूल झाड़ डालो, कि उन पर गवाही हो।”  <span class="verse" id="V6">६&#160;</span>अतः वे निकलकर गाँव-गाँव सुसमाचार सुनाते, और हर कहीं लोगों को चंगा करते हुए फिरते रहे। </div><div class='s'>हेरोदेस का घबराना </div><div class='p'> <span class="verse" id="V7">७&#160;</span>और देश की चौथाई का राजा हेरोदेस यह सब सुनकर घबरा गया, क्योंकि कितनों ने कहा, कि यूहन्ना मरे हुओं में से जी उठा है।  <span class="verse" id="V8">८&#160;</span>और कितनों ने यह, कि एलिय्याह दिखाई दिया है: औरों ने यह, कि पुराने भविष्यद्वक्ताओं में से कोई जी उठा है।  <span class="verse" id="V9">९&#160;</span>परन्तु हेरोदेस ने कहा, “यूहन्ना का तो मैंने सिर कटवाया अब यह कौन है, जिसके विषय में ऐसी बातें सुनता हूँ?” और उसने उसे देखने की इच्छा की।। </div><div class='s'>पाँच हजार लोगों को खिलाना </div><div class='p'> <span class="verse" id="V10">१०&#160;</span>फिर प्रेरितों ने लौटकर जो कुछ उन्होंने किया था, उसको बता दिया, और वह उन्हें अलग करके बैतसैदा* नामक एक नगर को ले गया।  <span class="verse" id="V11">११&#160;</span>यह जानकर भीड़ उसके पीछे हो ली, और वह आनन्द के साथ उनसे मिला, और उनसे परमेश्‍वर के राज्य की बातें करने लगा, और जो चंगे होना चाहते थे, उन्हें चंगा किया।  <span class="verse" id="V12">१२&#160;</span>जब दिन ढलने लगा, तो बारहों ने आकर उससे कहा, “भीड़ को विदा कर, कि चारों ओर के गाँवों और बस्तियों में जाकर अपने लिए रहने को स्थान, और भोजन का उपाय करें, क्योंकि हम यहाँ सुनसान जगह में हैं।”  <span class="verse" id="V13">१३&#160;</span>उसने उनसे कहा, “तुम ही उन्हें खाने को दो।” उन्होंने कहा, “हमारे पास पाँच रोटियाँ और दो मछली को छोड़ और कुछ नहीं; परन्तु हाँ, यदि हम जाकर इन सब लोगों के लिये भोजन मोल लें, तो हो सकता है।”  <span class="verse" id="V14">१४&#160;</span>(क्योंकि वहाँ पर लगभग पाँच हजार पुरुष थे।) और उसने अपने चेलों से कहा, “उन्हें पचास-पचास करके पाँति में बैठा दो।”  <span class="verse" id="V15">१५&#160;</span>उन्होंने ऐसा ही किया, और सब को बैठा दिया।  <span class="verse" id="V16">१६&#160;</span>तब उसने वे पाँच रोटियाँ और दो मछलियाँ लीं, और स्वर्ग की और देखकर धन्यवाद किया, और तोड़-तोड़कर चेलों को देता गया कि लोगों को परोसें।  <span class="verse" id="V17">१७&#160;</span>अतः सब खाकर तृप्त हुए, और बचे हुए टुकड़ों से बारह टोकरियाँ भरकर उठाई। (2 राजा. 4:44) </div><div class='s'>पतरस का यीशु को मसीह स्वीकारना </div><div class='p'> <span class="verse" id="V18">१८&#160;</span>जब वह एकान्त में प्रार्थना कर रहा था, और चेले उसके साथ थे, तो उसने उनसे पूछा, “लोग मुझे क्या कहते हैं?”  <span class="verse" id="V19">१९&#160;</span>उन्होंने उत्तर दिया, “यूहन्ना बपतिस्मा देनेवाला, और कोई-कोई एलिय्याह, और कोई यह कि पुराने भविष्यद्वक्ताओं में से कोई जी उठा है।”  <span class="verse" id="V20">२०&#160;</span>उसने उनसे पूछा, “परन्तु तुम मुझे क्या कहते हो?” पतरस ने उत्तर दिया, “परमेश्‍वर का मसीह*।”  <span class="verse" id="V21">२१&#160;</span>तब उसने उन्हें चेतावनी देकर कहा, “यह किसी से न कहना।” </div><div class='s'>यीशु द्वारा अपनी मृत्यु की भविष्यद्वाणी </div><div class='p'> <span class="verse" id="V22">२२&#160;</span>और उसने कहा, “मनुष्य के पुत्र के लिये अवश्य है, कि वह बहुत दुःख उठाए, और पुरनिए और प्रधान याजक और शास्त्री उसे तुच्छ समझकर मार डालें, और वह तीसरे दिन जी उठे।” </div><div class='s'>यीशु के पीछे चलने का मतलब </div><div class='p'> <span class="verse" id="V23">२३&#160;</span>उसने सबसे कहा, “यदि कोई मेरे पीछे आना चाहे, तो अपने आप से इन्कार करे और प्रति-दिन अपना क्रूस उठाए हुए मेरे पीछे हो ले।  <span class="verse" id="V24">२४&#160;</span>क्योंकि जो कोई अपना प्राण बचाना चाहेगा वह उसे खोएगा, परन्तु जो कोई मेरे लिये अपना प्राण खोएगा वही उसे बचाएगा।  <span class="verse" id="V25">२५&#160;</span>यदि मनुष्य सारे जगत को प्राप्त करे, और अपना प्राण खो दे, या उसकी हानि उठाए, तो उसे क्या लाभ होगा?  <span class="verse" id="V26">२६&#160;</span>जो कोई मुझसे और मेरी बातों से लजाएगा; मनुष्य का पुत्र भी जब अपनी, और अपने पिता की, और पवित्र स्वर्गदूतों की, महिमा सहित आएगा, तो उससे लजाएगा।  <span class="verse" id="V27">२७&#160;</span>मैं तुम से सच कहता हूँ, कि जो यहाँ खड़े हैं, उनमें से कोई-कोई ऐसे हैं कि जब तक परमेश्‍वर का राज्य न देख लें, तब तक मृत्यु का स्वाद न चखेंगे।” </div><div class='s'>मूसा और एलिय्याह के साथ यीशु </div><div class='p'> <span class="verse" id="V28">२८&#160;</span>इन बातों के कोई आठ दिन बाद वह पतरस, और यूहन्ना, और याकूब को साथ लेकर प्रार्थना करने के लिये पहाड़ पर गया।  <span class="verse" id="V29">२९&#160;</span>जब वह प्रार्थना कर ही रहा था, तो उसके चेहरे का रूप बदल गया, और उसका वस्त्र श्वेत होकर चमकने लगा।  <span class="verse" id="V30">३०&#160;</span>तब, मूसा और एलिय्याह*, ये दो पुरुष उसके साथ बातें कर रहे थे।  <span class="verse" id="V31">३१&#160;</span>ये महिमा सहित दिखाई दिए, और उसके मरने की चर्चा कर रहे थे, जो यरूशलेम में होनेवाला था।  <span class="verse" id="V32">३२&#160;</span>पतरस और उसके साथी नींद से भरे थे, और जब अच्छी तरह सचेत हुए, तो उसकी महिमा; और उन दो पुरुषों को, जो उसके साथ खड़े थे, देखा।  <span class="verse" id="V33">३३&#160;</span>जब वे उसके पास से जाने लगे, तो पतरस ने यीशु से कहा, “हे स्वामी, हमारा यहाँ रहना भला है: अतः हम तीन मण्डप बनाएँ, एक तेरे लिये, एक मूसा के लिये, और एक एलिय्याह के लिये।” वह जानता न था, कि क्या कह रहा है।  <span class="verse" id="V34">३४&#160;</span>वह यह कह ही रहा था, कि एक बादल ने आकर उन्हें छा लिया, और जब वे उस बादल से घिरने लगे, तो डर गए।  <span class="verse" id="V35">३५&#160;</span>और उस बादल में से यह शब्द निकला, “यह मेरा पुत्र और मेरा चुना हुआ है, इसकी सुनो।” (2पत. 17-18, यशा. 42:1)  <span class="verse" id="V36">३६&#160;</span>यह शब्द होते ही यीशु अकेला पाया गया; और वे चुप रहे, और जो कुछ देखा था, उसकी कोई बात उन दिनों में किसी से न कही। </div><div class='s'>लड़के को दुष्टात्मा से छुटकारा </div><div class='p'> <span class="verse" id="V37">३७&#160;</span>और दूसरे दिन जब वे पहाड़ से उतरे, तो एक बड़ी भीड़ उससे आ मिली।  <span class="verse" id="V38">३८&#160;</span>तब, भीड़ में से एक मनुष्य ने चिल्लाकर कहा, “हे गुरु, मैं तुझ से विनती करता हूँ, कि मेरे पुत्र पर कृपादृष्‍टि कर; क्योंकि वह मेरा एकलौता है।  <span class="verse" id="V39">३९&#160;</span>और देख, एक दुष्टात्मा उसे पकड़ती है, और वह एकाएक चिल्ला उठता है; और वह उसे ऐसा मरोड़ती है, कि वह मुँह में फेन भर लाता है; और उसे कुचलकर कठिनाई से छोड़ती है।  <span class="verse" id="V40">४०&#160;</span>और मैंने तेरे चेलों से विनती की, कि उसे निकालें; परन्तु वे न निकाल सके।”  <span class="verse" id="V41">४१&#160;</span>यीशु ने उत्तर दिया, “हे अविश्वासी और हठीले लोगों, मैं कब तक तुम्हारे साथ रहूँगा, और तुम्हारी सहूँगा? अपने पुत्र को यहाँ ले आ।”  <span class="verse" id="V42">४२&#160;</span>वह आ ही रहा था कि दुष्टात्मा ने उसे पटककर मरोड़ा, परन्तु यीशु ने अशुद्ध आत्मा को डाँटा और लड़के को अच्छा करके उसके पिता को सौंप दिया।  <span class="verse" id="V43">४३&#160;</span>तब सब लोग परमेश्‍वर के महासामर्थ्य से चकित हुए। परन्तु जब सब लोग उन सब कामों से जो वह करता था, अचम्भा कर रहे थे, तो उसने अपने चेलों से कहा,  <span class="verse" id="V44">४४&#160;</span>“ये बातें तुम्हारे कानों में पड़ी रहें, क्योंकि मनुष्य का पुत्र मनुष्यों के हाथ में पकड़वाया जाने को है।”  <span class="verse" id="V45">४५&#160;</span>परन्तु वे इस बात को न समझते थे, और यह उनसे छिपी रही; कि वे उसे जानने न पाएँ, और वे इस बात के विषय में उससे पूछने से डरते थे। </div><div class='s'>सबसे बड़ा कौन? </div><div class='p'> <span class="verse" id="V46">४६&#160;</span>फिर उनमें यह विवाद होने लगा, कि हम में से बड़ा कौन है?  <span class="verse" id="V47">४७&#160;</span>पर यीशु ने उनके मन का विचार जान लिया, और एक बालक को लेकर अपने पास खड़ा किया,  <span class="verse" id="V48">४८&#160;</span>और उनसे कहा, “जो कोई मेरे नाम से इस बालक को ग्रहण करता है, वह मुझे ग्रहण करता है; और जो कोई मुझे ग्रहण करता है, वह मेरे भेजनेवाले को ग्रहण करता है, क्योंकि जो तुम में सबसे छोटे से छोटा है, वही बड़ा है।” </div><div class='s'>जो विरोध में नहीं, वह पक्ष में है </div><div class='p'> <span class="verse" id="V49">४९&#160;</span>तब यूहन्ना ने कहा, “हे स्वामी, हमने एक मनुष्य को तेरे नाम से दुष्टात्माओं को निकालते देखा, और हमने उसे मना किया, क्योंकि वह हमारे साथ होकर तेरे पीछे नहीं हो लेता।”  <span class="verse" id="V50">५०&#160;</span>यीशु ने उससे कहा, “उसे मना मत करो; क्योंकि जो तुम्हारे विरोध में नहीं, वह तुम्हारी ओर है।” </div><div class='s'>यरूशलेम की यात्रा </div><div class='p'> <span class="verse" id="V51">५१&#160;</span>जब उसके ऊपर उठाए जाने के दिन पूरे होने पर थे, तो उसने यरूशलेम को जाने का विचार दृढ़ किया।  <span class="verse" id="V52">५२&#160;</span>और उसने अपने आगे दूत भेजे: वे सामरियों के एक गाँव में गए, कि उसके लिये जगह तैयार करें।  <span class="verse" id="V53">५३&#160;</span>परन्तु उन लोगों ने उसे उतरने न दिया*, क्योंकि वह यरूशलेम को जा रहा था।  <span class="verse" id="V54">५४&#160;</span>यह देखकर उसके चेले याकूब और यूहन्ना ने कहा, “हे प्रभु; क्या तू चाहता है, कि हम आज्ञा दें, कि आकाश से आग गिरकर उन्हें भस्म कर दे?”  <span class="verse" id="V55">५५&#160;</span>परन्तु उसने फिरकर उन्हें डाँटा [और कहा, “तुम नहीं जानते कि तुम कैसी आत्मा के हो। क्योंकि मनुष्य का पुत्र लोगों के प्राणों को नाश करने नहीं वरन् बचाने के लिये आया है।”]  <span class="verse" id="V56">५६&#160;</span>और वे किसी और गाँव में चले गए। </div><div class='s'>यीशु के पीछे चलने का मतलब </div><div class='p'> <span class="verse" id="V57">५७&#160;</span>जब वे मार्ग में चले जाते थे, तो किसी ने उससे कहा, “जहाँ-जहाँ तू जाएगा, मैं तेरे पीछे हो लूँगा।”  <span class="verse" id="V58">५८&#160;</span>यीशु ने उससे कहा, “लोमड़ियों के भट और आकाश के पक्षियों के बसेरे होते हैं, पर मनुष्य के पुत्र को सिर रखने की भी जगह नहीं।”  <span class="verse" id="V59">५९&#160;</span>उसने दूसरे से कहा, “मेरे पीछे हो ले।” उसने कहा, “हे प्रभु, मुझे पहले जाने दे कि अपने पिता को गाड़ दूँ।”  <span class="verse" id="V60">६०&#160;</span>उसने उससे कहा, “मरे हुओं को अपने मुर्दे गाड़ने दे, पर तू जाकर परमेश्‍वर के राज्य की कथा सुना।”  <span class="verse" id="V61">६१&#160;</span>एक और ने भी कहा, “हे प्रभु, मैं तेरे पीछे हो लूँगा; पर पहले मुझे जाने दे कि अपने घर के लोगों से विदा हो आऊँ।” (1 राजा. 19:20)  <span class="verse" id="V62">६२&#160;</span>यीशु ने उससे कहा, “जो कोई अपना हाथ हल पर रखकर पीछे देखता है, वह परमेश्‍वर के राज्य के योग्य नहीं।” </div><ul class='tnav'>
<li><a href='index.htm'>लूका</a></li>
<li><a href='LUK08.htm'>&lt;</a></li>
<li><a href='LUK.htm'>९</a></li>
<li><a href='LUK10.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
