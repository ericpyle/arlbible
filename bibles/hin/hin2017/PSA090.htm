<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ९०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA089.htm'>&lt;</a></li>
<li><a href='PSA.htm'>९०</a></li>
<li><a href='PSA091.htm'>&gt;</a></li>
</ul>
<div class="main">
 
<div class='ms'>चौथा भाग </div><div class='chapterlabel' id="V0"> ९०</div><div class='mr'>भजन 90—106 </div><div class='s'>अनन्त परमेश्‍वर और नश्वर मनुष्य </div><div class='d'>परमेश्‍वर के जन मूसा की प्रार्थना </div><div class='b'> &#160; </div><div class='q'> <span class="verse" id="V1">१&#160;</span>हे प्रभु, तू पीढ़ी से पीढ़ी तक हमारे लिये धाम बना है। </div><div class='q'> <span class="verse" id="V2">२&#160;</span>इससे पहले कि पहाड़ उत्‍पन्‍न हुए, </div><div class='q'>या तूने पृथ्वी और जगत की रचना की, </div><div class='q'>वरन् अनादिकाल से अनन्तकाल तक तू ही परमेश्‍वर है। </div><div class='q'> <span class="verse" id="V3">३&#160;</span>तू मनुष्य को लौटाकर मिट्टी में ले जाता है, </div><div class='q'>और कहता है, “हे आदमियों, लौट आओ!” </div><div class='q'> <span class="verse" id="V4">४&#160;</span>क्योंकि हज़ार वर्ष तेरी दृष्टि में ऐसे हैं, </div><div class='q'>जैसा कल का दिन जो बीत गया, </div><div class='q'>या रात का एक पहर। (2 पत. 3:8) </div><div class='q'> <span class="verse" id="V5">५&#160;</span>तू मनुष्यों को धारा में बहा देता है; </div><div class='q'>वे स्वप्न से ठहरते हैं, </div><div class='q'>वे भोर को बढ़नेवाली घास के समान होते हैं। </div><div class='q'> <span class="verse" id="V6">६&#160;</span>वह भोर को फूलती और बढ़ती है, </div><div class='q'>और सांझ तक कटकर मुर्झा जाती है। </div><div class='q'> <span class="verse" id="V7">७&#160;</span>क्योंकि हम तेरे क्रोध से भस्म हुए हैं; </div><div class='q'>और तेरी जलजलाहट से घबरा गए हैं। </div><div class='q'> <span class="verse" id="V8">८&#160;</span>तूने हमारे अधर्म के कामों को अपने सम्मुख, </div><div class='q'>और हमारे छिपे हुए पापों को अपने मुख की ज्योति में रखा है*। </div><div class='q'> <span class="verse" id="V9">९&#160;</span>क्योंकि हमारे सब दिन तेरे क्रोध में बीत जाते हैं, </div><div class='q'>हम अपने वर्ष शब्द के समान बिताते हैं। </div><div class='q'> <span class="verse" id="V10">१०&#160;</span>हमारी आयु के वर्ष सत्तर तो होते हैं, </div><div class='q'>और चाहे बल के कारण अस्सी वर्ष भी हो जाएँ, </div><div class='q'>तो भी उनका घमण्ड केवल कष्ट और शोक ही शोक है; </div><div class='q'>क्योंकि वह जल्दी कट जाती है, और हम जाते रहते हैं। </div><div class='q'> <span class="verse" id="V11">११&#160;</span>तेरे क्रोध की शक्ति को </div><div class='q'>और तेरे भय के योग्य तेरे रोष को कौन समझता है? </div><div class='q'> <span class="verse" id="V12">१२&#160;</span>हमको अपने दिन गिनने की समझ दे* कि हम बुद्धिमान हो जाएँ। </div><div class='q'> <span class="verse" id="V13">१३&#160;</span>हे यहोवा, लौट आ! कब तक? </div><div class='q'>और अपने दासों पर तरस खा! </div><div class='q'> <span class="verse" id="V14">१४&#160;</span>भोर को हमें अपनी करुणा से तृप्त कर, </div><div class='q'>कि हम जीवन भर जयजयकार और आनन्द करते रहें। </div><div class='q'> <span class="verse" id="V15">१५&#160;</span>जितने दिन तू हमें दुःख देता आया, </div><div class='q'>और जितने वर्ष हम क्लेश भोगते आए हैं </div><div class='q'>उतने ही वर्ष हमको आनन्द दे। </div><div class='q'> <span class="verse" id="V16">१६&#160;</span>तेरा काम तेरे दासों को, </div><div class='q'>और तेरा प्रताप उनकी सन्तान पर प्रगट हो। </div><div class='q'> <span class="verse" id="V17">१७&#160;</span>हमारे परमेश्‍वर यहोवा की मनोहरता हम पर प्रगट हो, </div><div class='q'>तू हमारे हाथों का काम हमारे लिये दृढ़ कर, </div><div class='q'>हमारे हाथों के काम को दृढ़ कर। </div><ul class='tnav'>
<li><a href='index.htm'>भजन संहिता</a></li>
<li><a href='PSA089.htm'>&lt;</a></li>
<li><a href='PSA.htm'>९०</a></li>
<li><a href='PSA091.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
