<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मत्ती २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मत्ती</a></li>
<li><a href='MAT01.htm'>&lt;</a></li>
<li><a href='MAT.htm'>२</a></li>
<li><a href='MAT03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>ज्योतिषियों का पूरब से आगमन </div><div class='p'> <span class="verse" id="V1">१&#160;</span>हेरोदेस राजा के दिनों में जब यहूदिया के बैतलहम* में यीशु का जन्म हुआ, तब, पूर्व से कई ज्योतिषी यरूशलेम में आकर पूछने लगे,  <span class="verse" id="V2">२&#160;</span>“यहूदियों का राजा जिसका जन्म हुआ है, कहाँ है? क्योंकि हमने पूर्व में उसका तारा देखा है और उसको झुककर प्रणाम करने आए हैं।” (गिन. 24:17)  <span class="verse" id="V3">३&#160;</span>यह सुनकर हेरोदेस राजा और उसके साथ सारा यरूशलेम घबरा गया।  <span class="verse" id="V4">४&#160;</span>और उसने लोगों के सब प्रधान याजकों और शास्त्रियों* को इकट्ठा करके उनसे पूछा, “मसीह का जन्म कहाँ होना चाहिए?”  <span class="verse" id="V5">५&#160;</span>उन्होंने उससे कहा, “यहूदिया के बैतलहम में; क्योंकि भविष्यद्वक्ता के द्वारा लिखा गया है : </div><div class='p'> <span class="verse" id="V6">६&#160;</span>“हे बैतलहम, यहूदा के प्रदेश, तू किसी भी रीति से यहूदा के अधिकारियों में सबसे छोटा नहीं; क्योंकि तुझ में से एक अधिपति निकलेगा, जो मेरी प्रजा इस्राएल का चरवाहा बनेगा।” (मीका 5:2)  <span class="verse" id="V7">७&#160;</span>तब हेरोदेस ने ज्योतिषियों को चुपके से बुलाकर उनसे पूछा, कि तारा ठीक किस समय दिखाई दिया था।  <span class="verse" id="V8">८&#160;</span>और उसने यह कहकर उन्हें बैतलहम भेजा, “जाकर उस बालक के विषय में ठीक-ठीक मालूम करो और जब वह मिल जाए तो मुझे समाचार दो ताकि मैं भी आकर उसको प्रणाम करूँ।”  <span class="verse" id="V9">९&#160;</span>वे राजा की बात सुनकर चले गए, और जो तारा उन्होंने पूर्व में देखा था, वह उनके आगे-आगे चला; और जहाँ बालक था, उस जगह के ऊपर पहुँचकर ठहर गया।  <span class="verse" id="V10">१०&#160;</span>उस तारे को देखकर वे अति आनन्दित हुए। (लूका 2:20)  <span class="verse" id="V11">११&#160;</span>और उस घर में पहुँचकर उस बालक को उसकी माता मरियम के साथ देखा, और दण्डवत् होकर बालक* की आराधना की, और अपना-अपना थैला खोलकर उसे सोना, और लोबान, और गन्धरस की भेंट चढ़ाई।  <span class="verse" id="V12">१२&#160;</span>और स्वप्न में यह चेतावनी पा कर कि हेरोदेस के पास फिर न जाना, वे दूसरे मार्ग से होकर अपने देश को चले गए। </div><div class='s'>मिस्र देश को भागना </div><div class='p'> <span class="verse" id="V13">१३&#160;</span>उनके चले जाने के बाद, परमेश्‍वर के एक दूत ने स्वप्न में प्रकट होकर यूसुफ से कहा, “उठ! उस बालक को और उसकी माता को लेकर मिस्र देश को भाग जा; और जब तक मैं तुझ से न कहूँ, तब तक वहीं रहना; क्योंकि हेरोदेस इस बालक को ढूँढ़ने पर है कि इसे मरवा डाले।”  <span class="verse" id="V14">१४&#160;</span>तब वह रात ही को उठकर बालक और उसकी माता को लेकर मिस्र को चल दिया।  <span class="verse" id="V15">१५&#160;</span>और हेरोदेस के मरने तक वहीं रहा। इसलिए कि वह वचन जो प्रभु ने भविष्यद्वक्ता के द्वारा कहा था पूरा हो “मैंने अपने पुत्र को मिस्र से बुलाया।” (होशे 11:1) </div><div class='s'>हेरोदेस द्वारा छोटे बालकों को मरवाना </div><div class='p'> <span class="verse" id="V16">१६&#160;</span>जब हेरोदेस ने यह देखा, कि ज्योतिषियों ने उसके साथ धोखा किया है, तब वह क्रोध से भर गया, और लोगों को भेजकर ज्योतिषियों से ठीक-ठीक पूछे हुए समय के अनुसार बैतलहम और उसके आस-पास के स्थानों के सब लड़कों को जो दो वर्ष के या उससे छोटे थे, मरवा डाला।  <span class="verse" id="V17">१७&#160;</span>तब जो वचन यिर्मयाह भविष्यद्वक्ता के द्वारा कहा गया था, वह पूरा हुआ </div><div class='q'> <span class="verse" id="V18">१८&#160;</span>“रामाह में एक करुण-नाद सुनाई दिया, </div><div class='q'>रोना और बड़ा विलाप, </div><div class='q'>राहेल अपने बालकों के लिये रो रही थी; </div><div class='q'>और शान्त होना न चाहती थी, क्योंकि वे अब नहीं रहे।” (यिर्म. 31:15) </div><div class='s'>मिस्र देश से वापसी </div><div class='p'> <span class="verse" id="V19">१९&#160;</span>हेरोदेस के मरने के बाद, प्रभु के दूत ने मिस्र में यूसुफ को स्वप्न में प्रकट होकर कहा,  <span class="verse" id="V20">२०&#160;</span>“उठ, बालक और उसकी माता को लेकर इस्राएल के देश में चला जा; क्योंकि जो बालक के प्राण लेना चाहते थे, वे मर गए।” (निर्ग. 4:19)  <span class="verse" id="V21">२१&#160;</span>वह उठा, और बालक और उसकी माता को साथ लेकर इस्राएल के देश में आया।  <span class="verse" id="V22">२२&#160;</span>परन्तु यह सुनकर कि अरखिलाउस* अपने पिता हेरोदेस की जगह यहूदिया पर राज्य कर रहा है, वहाँ जाने से डरा; और स्वप्न में परमेश्‍वर से चेतावनी पा कर गलील प्रदेश में चला गया।  <span class="verse" id="V23">२३&#160;</span>और नासरत नामक नगर में जा बसा, ताकि वह वचन पूरा हो, जो भविष्यद्वक्ताओं के द्वारा कहा गया थाः “वह नासरी* कहलाएगा।” (लूका 18:7) </div><ul class='tnav'>
<li><a href='index.htm'>मत्ती</a></li>
<li><a href='MAT01.htm'>&lt;</a></li>
<li><a href='MAT.htm'>२</a></li>
<li><a href='MAT03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
