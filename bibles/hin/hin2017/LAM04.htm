<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल विलापगीत ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>विलापगीत</a></li>
<li><a href='LAM03.htm'>&lt;</a></li>
<li><a href='LAM.htm'>४</a></li>
<li><a href='LAM05.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='s'>सिय्योन की अधोगति </div><div class='q'> <span class="verse" id="V1">१&#160;</span>सोना कैसे खोटा हो गया, अत्यन्त खरा सोना कैसे बदल गया है? </div><div class='q'>पवित्रस्‍थान के पत्थर तो हर एक सड़क के सिरे पर फेंक दिए गए हैं। </div><div class='q'> <span class="verse" id="V2">२&#160;</span>सिय्योन के उत्तम पुत्र जो कुन्दन के तुल्य थे, </div><div class='q'>वे कुम्हार के बनाए हुए मिट्टी के घड़ों के समान कैसे तुच्छ गिने गए हैं! </div><div class='q'> <span class="verse" id="V3">३&#160;</span>गीदड़िन भी अपने बच्चों को थन से लगाकर पिलाती है, </div><div class='q'>परन्तु मेरे लोगों की बेटी वन के शुतुर्मुर्गों के तुल्य निर्दयी हो गई है। </div><div class='q'> <span class="verse" id="V4">४&#160;</span>दूध-पीते बच्चों की जीभ प्यास के मारे तालू में चिपट गई है; </div><div class='q'>बाल-बच्चे रोटी माँगते हैं, परन्तु कोई उनको नहीं देता। </div><div class='q'> <span class="verse" id="V5">५&#160;</span>जो स्वादिष्ट भोजन खाते थे, वे अब सड़कों में व्याकुल फिरते हैं; </div><div class='q'>जो मखमल के वस्त्रों में पले थे अब घूरों पर लेटते हैं। </div><div class='q'> <span class="verse" id="V6">६&#160;</span>मेरे लोगों की बेटी का अधर्म सदोम के पाप से भी अधिक हो गया </div><div class='q'>जो किसी के हाथ डाले बिना भी क्षण भर में उलट गया था। </div><div class='q'> <span class="verse" id="V7">७&#160;</span>उसके कुलीन हिम से निर्मल और दूध से भी अधिक उज्जवल थे; </div><div class='q'>उनकी देह मूंगों से अधिक लाल, और उनकी सुन्दरता नीलमणि की सी थी। </div><div class='q'> <span class="verse" id="V8">८&#160;</span>परन्तु अब उनका रूप अंधकार से भी अधिक काला है, वे सड़कों में पहचाने नहीं जाते; </div><div class='q'>उनका चमड़ा हड्डियों में सट गया, और लकड़ी के समान सूख गया है। </div><div class='q'> <span class="verse" id="V9">९&#160;</span>तलवार के मारे हुए भूख के मारे हुओं से अधिक अच्छे थे </div><div class='q'>जिनका प्राण खेत की उपज बिना भूख के मारे सूखता जाता है। </div><div class='q'> <span class="verse" id="V10">१०&#160;</span>दयालु स्त्रियों ने अपने ही हाथों से अपने बच्चों को पकाया है; </div><div class='q'>मेरे लोगों के विनाश के समय वे ही उनका आहार बन गए। </div><div class='q'> <span class="verse" id="V11">११&#160;</span>यहोवा ने अपनी पूरी जलजलाहट प्रगट की, </div><div class='q'>उसने अपना कोप बहुत ही भड़काया; </div><div class='q'>और सिय्योन में ऐसी आग लगाई जिससे </div><div class='q'>उसकी नींव तक भस्म हो गई है। </div><div class='q'> <span class="verse" id="V12">१२&#160;</span>पृथ्वी का कोई राजा या जगत का कोई निवासी </div><div class='q'>इसका कभी विश्वास न कर सकता था, </div><div class='q'>कि द्रोही और शत्रु यरूशलेम के फाटकों के भीतर घुसने पाएँगे। </div><div class='q'> <span class="verse" id="V13">१३&#160;</span>यह उसके भविष्यद्वक्ताओं के पापों और उसके याजकों के अधर्म के कामों के कारण हुआ है; </div><div class='q'>क्योंकि वे उसके बीच धर्मियों की हत्या करते आए हैं। </div><div class='q'> <span class="verse" id="V14">१४&#160;</span>वे अब सड़कों में अंधे सरीखे मारे-मारे फिरते हैं*, और मानो लहू की छींटों से यहाँ तक अशुद्ध हैं </div><div class='q'>कि कोई उनके वस्त्र नहीं छू सकता। </div><div class='q'> <span class="verse" id="V15">१५&#160;</span>लोग उनको पुकारकर कहते हैं, “अरे अशुद्ध लोगों, हट जाओ! हट जाओ! हमको मत छूओ” </div><div class='q'>जब वे भागकर मारे-मारे फिरने लगे, तब अन्यजाति लोगों ने कहा, “भविष्य में वे यहाँ टिकने नहीं पाएँगे।” </div><div class='q'> <span class="verse" id="V16">१६&#160;</span>यहोवा ने अपने कोप से उन्हें तितर-बितर किया*, वह फिर उन पर दयादृष्टि न करेगा; </div><div class='q'>न तो याजकों का सम्मान हुआ, और न पुरनियों पर कुछ अनुग्रह किया गया। </div><div class='q'> <span class="verse" id="V17">१७&#160;</span>हमारी आँखें व्यर्थ ही सहायता की बाट जोहते-जोहते धुँधली पड़ गई हैं, </div><div class='q'>हम लगातार एक ऐसी जाति की ओर ताकते रहे जो बचा नहीं सकी। </div><div class='q'> <span class="verse" id="V18">१८&#160;</span>लोग हमारे पीछे ऐसे पड़े कि हम अपने नगर के चौकों में भी नहीं चल सके; </div><div class='q'>हमारा अन्त निकट आया; हमारी आयु पूरी हुई; क्योंकि हमारा अन्त आ गया था। </div><div class='q'> <span class="verse" id="V19">१९&#160;</span>हमारे खदेड़नेवाले आकाश के उकाबों से भी अधिक वेग से चलते थे; </div><div class='q'>वे पहाड़ों पर हमारे पीछे पड़ गए और जंगल में हमारे लिये घात लगाकर बैठ गए। </div><div class='q'> <span class="verse" id="V20">२०&#160;</span>यहोवा का अभिषिक्त जो हमारा प्राण था, </div><div class='q'>और जिसके विषय हमने सोचा था कि अन्यजातियों के बीच हम उसकी शरण में जीवित रहेंगे, </div><div class='q'>वह उनके खोदे हुए गड्ढों में पकड़ा गया। </div><div class='q'> <span class="verse" id="V21">२१&#160;</span>हे एदोम की पुत्री, तू जो ऊस देश में रहती है, हर्षित और आनन्दित रह; </div><div class='q'>परन्तु यह कटोरा तुझ तक भी पहुँचेगा, और तू मतवाली होकर अपने आप को नंगा करेगी। </div><div class='q'> <span class="verse" id="V22">२२&#160;</span>हे सिय्योन की पुत्री, तेरे अधर्म का दण्ड समाप्त हुआ, वह फिर तुझे बँधुआई में न ले जाएगा; </div><div class='q'>परन्तु हे एदोम की पुत्री, तेरे अधर्म का दण्ड वह तुझे देगा, वह तेरे पापों को प्रगट कर देगा। </div><ul class='tnav'>
<li><a href='index.htm'>विलापगीत</a></li>
<li><a href='LAM03.htm'>&lt;</a></li>
<li><a href='LAM.htm'>४</a></li>
<li><a href='LAM05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
