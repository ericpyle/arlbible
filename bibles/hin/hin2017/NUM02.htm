<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल गिनती २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>गिनती</a></li>
<li><a href='NUM01.htm'>&lt;</a></li>
<li><a href='NUM.htm'>२</a></li>
<li><a href='NUM03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>इस्राएलियों की छावनी का क्रम </div><div class='p'> <span class="verse" id="V1">१&#160;</span>फिर यहोवा ने मूसा और हारून से कहा,  <span class="verse" id="V2">२&#160;</span>“इस्राएली मिलापवाले तम्बू के चारों ओर और उसके सामने अपने-अपने झण्डे और अपने-अपने पितरों के घराने के निशान के समीप* अपने डेरे खड़े करें।  <span class="verse" id="V3">३&#160;</span>और जो पूर्व दिशा की ओर जहाँ सूर्योदय होता है, अपने-अपने दलों के अनुसार डेरे खड़े किया करें, वे ही यहूदा की छावनीवाले झण्डे के लोग होंगे, और उनका प्रधान अम्मीनादाब का पुत्र नहशोन होगा,  <span class="verse" id="V4">४&#160;</span>और उनके दल के गिने हुए पुरुष चौहत्तर हजार छः सौ हैं।  <span class="verse" id="V5">५&#160;</span>उनके समीप जो डेरे खड़े किया करें वे इस्साकार के गोत्र के हों, और उनका प्रधान सूआर का पुत्र नतनेल होगा,  <span class="verse" id="V6">६&#160;</span>और उनके दल के गिने हुए पुरुष चौवन हजार चार सौ हैं।  <span class="verse" id="V7">७&#160;</span>इनके पास जबूलून के गोत्रवाले रहेंगे, और उनका प्रधान हेलोन का पुत्र एलीआब होगा,  <span class="verse" id="V8">८&#160;</span>और उनके दल के गिने हुए पुरुष सत्तावन हजार चार सौ हैं।  <span class="verse" id="V9">९&#160;</span>इस रीति से यहूदा की छावनी में जितने अपने-अपने दलों के अनुसार गिने गए वे सब मिलकर एक लाख छियासी हजार चार सौ हैं। पहले ये ही कूच किया करें।  <span class="verse" id="V10">१०&#160;</span>“दक्षिण की ओर रूबेन की छावनी के झण्डे के लोग अपने-अपने दलों के अनुसार रहें, और उनका प्रधान शदेऊर का पुत्र एलीसूर होगा,  <span class="verse" id="V11">११&#160;</span>और उनके दल के गिने हुए पुरुष साढ़े छियालीस हजार हैं।  <span class="verse" id="V12">१२&#160;</span>उनके पास जो डेरे खड़े किया करें वे शिमोन के गोत्र के होंगे, और उनका प्रधान सूरीशद्दै का पुत्र शलूमीएल होगा,  <span class="verse" id="V13">१३&#160;</span>और उनके दल के गिने हुए पुरुष उनसठ हजार तीन सौ हैं।  <span class="verse" id="V14">१४&#160;</span>फिर गाद के गोत्र के रहें, और उनका प्रधान रूएल का पुत्र एल्यासाप होगा,  <span class="verse" id="V15">१५&#160;</span>और उनके दल के गिने हुए पुरुष पैंतालीस हजार साढ़े छः सौ हैं।  <span class="verse" id="V16">१६&#160;</span>रूबेन की छावनी में जितने अपने-अपने दलों के अनुसार गिने गए वे सब मिलकर एक लाख इक्यावन हजार साढ़े चार सौ हैं। दूसरा कूच इनका हो।  <span class="verse" id="V17">१७&#160;</span>“उनके पीछे और सब छावनियों के बीचोंबीच लेवियों की छावनी समेत मिलापवाले तम्बू का कूच हुआ करे; जिस क्रम से वे डेरे खड़े करें उसी क्रम से वे अपने-अपने स्थान पर अपने-अपने झण्डे के पास-पास चलें।  <span class="verse" id="V18">१८&#160;</span>“पश्चिम की ओर एप्रैम की छावनी के झण्डे के लोग अपने-अपने दलों के अनुसार रहें, और उनका प्रधान अम्मीहूद का पुत्र एलीशामा होगा,  <span class="verse" id="V19">१९&#160;</span>और उनके दल के गिने हुए पुरुष साढ़े चालीस हजार हैं।  <span class="verse" id="V20">२०&#160;</span>उनके समीप मनश्शे के गोत्र के रहें, और उनका प्रधान पदासूर का पुत्र गम्लीएल होगा,  <span class="verse" id="V21">२१&#160;</span>और उनके दल के गिने हुए पुरुष बत्तीस हजार दो सौ हैं।  <span class="verse" id="V22">२२&#160;</span>फिर बिन्यामीन के गोत्र के रहें, और उनका प्रधान गिदोनी का पुत्र अबीदान होगा,  <span class="verse" id="V23">२३&#160;</span>और उनके दल के गिने हुए पुरुष पैंतीस हजार चार सौ हैं।  <span class="verse" id="V24">२४&#160;</span>एप्रैम की छावनी में जितने अपने-अपने दलों के अनुसार गिने गए वे सब मिलकर एक लाख आठ हजार एक सौ पुरुष हैं। तीसरा कूच इनका हो।  <span class="verse" id="V25">२५&#160;</span>“उत्तर की ओर दान की छावनी के झण्डे के लोग अपने-अपने दलों के अनुसार रहें, और उनका प्रधान अम्मीशद्दै का पुत्र अहीएजेर होगा,  <span class="verse" id="V26">२६&#160;</span>और उनके दल के गिने हुए पुरुष बासठ हजार सात सौ हैं।  <span class="verse" id="V27">२७&#160;</span>और उनके पास जो डेरे खड़े करें वे आशेर के गोत्र के रहें, और उनका प्रधान ओक्रान का पुत्र पगीएल होगा,  <span class="verse" id="V28">२८&#160;</span>और उनके दल के गिने हुए पुरुष साढ़े इकतालीस हजार हैं।  <span class="verse" id="V29">२९&#160;</span>फिर नप्ताली के गोत्र के रहें, और उनका प्रधान एनान का पुत्र अहीरा होगा,  <span class="verse" id="V30">३०&#160;</span>और उनके दल के गिने हुए पुरुष तिरपन हजार चार सौ हैं।  <span class="verse" id="V31">३१&#160;</span>और दान की छावनी में जितने गिने गए वे सब मिलकर एक लाख सत्तावन हजार छः सौ हैं। ये अपने-अपने झण्डे के पास-पास होकर सबसे पीछे कूच करें।”  <span class="verse" id="V32">३२&#160;</span>इस्राएलियों में से जो अपने-अपने पितरों के घराने के अनुसार गिने गए वे ये ही हैं; और सब छावनियों के जितने पुरुष अपने-अपने दलों के अनुसार गिने गए वे सब मिलकर छः लाख तीन हजार साढ़े पाँच सौ थे।  <span class="verse" id="V33">३३&#160;</span>परन्तु यहोवा ने मूसा को जो आज्ञा दी थी उसके अनुसार लेवीय तो इस्राएलियों में गिने नहीं गए।  <span class="verse" id="V34">३४&#160;</span>इस प्रकार जो-जो आज्ञा यहोवा ने मूसा को दी थी, इस्राएली उन आज्ञाओं के अनुसार* अपने-अपने कुल और अपने-अपने पितरों के घरानों के अनुसार, अपने-अपने झण्डे के पास डेरे खड़े करते और कूच भी करते थे। </div><ul class='tnav'>
<li><a href='index.htm'>गिनती</a></li>
<li><a href='NUM01.htm'>&lt;</a></li>
<li><a href='NUM.htm'>२</a></li>
<li><a href='NUM03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
