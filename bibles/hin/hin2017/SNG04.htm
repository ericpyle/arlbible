<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल श्रेष्ठगीत ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>श्रेष्ठगीत</a></li>
<li><a href='SNG03.htm'>&lt;</a></li>
<li><a href='SNG.htm'>४</a></li>
<li><a href='SNG05.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='q'> <span class="verse" id="V1">१&#160;</span>हे मेरी प्रिय तू सुन्दर है, तू सुन्दर है! </div><div class='q'>तेरी आँखें तेरी लटों के बीच में कबूतरों </div><div class='q'>के समान दिखाई देती है। </div><div class='q'>तेरे बाल उन बकरियों के झुण्ड के समान हैं </div><div class='q'>जो गिलाद पहाड़ के ढाल पर लेटी हुई हों। (नीति. 5:19) </div><div class='q'> <span class="verse" id="V2">२&#160;</span>तेरे दाँत उन ऊन कतरी हुई भेड़ों के झुण्ड के समान हैं, </div><div class='q'>जो नहाकर ऊपर आई हों, उनमें हर एक के दो-दो जुड़वा बच्चे होते हैं। </div><div class='q'>और उनमें से किसी का साथी नहीं मरा। </div><div class='q'> <span class="verse" id="V3">३&#160;</span>तेरे होंठ लाल रंग की डोरी के समान हैं, </div><div class='q'>और तेरा मुँह मनोहर है, </div><div class='q'>तेरे कपोल तेरी लटों के नीचे </div><div class='q'>अनार की फाँक से देख पड़ते हैं। </div><div class='q'> <span class="verse" id="V4">४&#160;</span>तेरा गला दाऊद की मीनार के समान है, </div><div class='q'>जो अस्त्र-शस्त्र के लिये बना हो, और जिस पर हजार ढालें टँगी हुई हों, </div><div class='q'>वे सब ढालें शूरवीरों की हैं। </div><div class='q'> <span class="verse" id="V5">५&#160;</span>तेरी दोनों छातियाँ मृग के दो जुड़वे बच्चों के तुल्य हैं, </div><div class='q'>जो सोसन फूलों के बीच में चरते हों। </div><div class='q'> <span class="verse" id="V6">६&#160;</span>जब तक दिन ठण्डा न हो, और छाया लम्बी होते-होते मिट न जाए, </div><div class='q'>तब तक मैं शीघ्रता से गन्धरस के पहाड़ और लोबान की पहाड़ी पर चला जाऊँगा। </div><div class='q'> <span class="verse" id="V7">७&#160;</span>हे मेरी प्रिय तू सर्वांग सुन्दरी है; </div><div class='q'>तुझ में कोई दोष नहीं। (इफि. 5:27) </div><div class='q'> <span class="verse" id="V8">८&#160;</span>हे मेरी दुल्हिन, तू मेरे संग लबानोन से, </div><div class='q'>मेरे संग लबानोन से चली आ। </div><div class='q'>तू अमाना की चोटी पर से, </div><div class='q'>सनीर और हेर्मोन की चोटी पर से, </div><div class='q'>सिंहों की गुफाओं से, चीतों के पहाड़ों पर से दृष्टि कर। </div><div class='q'> <span class="verse" id="V9">९&#160;</span>हे मेरी बहन, हे मेरी दुल्हिन, तूने मेरा मन मोह लिया है, </div><div class='q'>तूने अपनी आँखों की एक ही चितवन से, </div><div class='q'>और अपने गले के एक ही हीरे से मेरा हृदय मोह लिया है। </div><div class='q'> <span class="verse" id="V10">१०&#160;</span>हे मेरी बहन, हे मेरी दुल्हिन, तेरा प्रेम क्या ही मनोहर है! </div><div class='q'>तेरा प्रेम दाखमधु से क्या ही उत्तम है, </div><div class='q'>और तेरे इत्रों का सुगन्ध सब प्रकार के मसालों के सुगन्ध से! (यूह. 4:10, यशा. 12:3) </div><div class='q'> <span class="verse" id="V11">११&#160;</span>हे मेरी दुल्हिन, तेरे होंठों से मधु टपकता है; </div><div class='q'>तेरी जीभ के नीचे मधु और दूध रहता है; </div><div class='q'>तेरे वस्त्रों का सुगन्ध लबानोन के समान है। </div><div class='q'> <span class="verse" id="V12">१२&#160;</span>मेरी बहन, मेरी दुल्हिन, किवाड़ लगाई हुई बारी* के समान, </div><div class='q'>किवाड़ बन्द किया हुआ सोता, और छाप लगाया हुआ झरना है। </div><div class='q'> <span class="verse" id="V13">१३&#160;</span>तेरे अंकुर उत्तम फलवाली अनार की बारी के तुल्य हैं, </div><div class='q'>जिसमें मेंहदी और जटामासी, </div><div class='q'> <span class="verse" id="V14">१४&#160;</span>जटामांसी और केसर, </div><div class='q'>लोबान के सब भाँति के पेड़, मुश्क और दालचीनी, </div><div class='q'>गन्धरस, अगर, आदि सब मुख्य-मुख्य सुगन्ध-द्रव्य होते हैं। </div><div class='q'> <span class="verse" id="V15">१५&#160;</span>तू बारियों का सोता है, </div><div class='q'>फूटते हुए जल का कुआँ, </div><div class='q'>और लबानोन से बहती हुई धाराएँ हैं। </div><div class='q'> <span class="verse" id="V16">१६&#160;</span>हे उत्तर वायु जाग, और हे दक्षिण वायु चली आ! </div><div class='q'>मेरी बारी पर बह, जिससे उसका सुगन्ध फैले। </div><div class='q'>मेरा प्रेमी अपनी बारी में आए, </div><div class='q'>और उसके उत्तम-उत्तम फल खाए। </div><ul class='tnav'>
<li><a href='index.htm'>श्रेष्ठगीत</a></li>
<li><a href='SNG03.htm'>&lt;</a></li>
<li><a href='SNG.htm'>४</a></li>
<li><a href='SNG05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
