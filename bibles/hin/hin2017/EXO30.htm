<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल निर्गमन ३०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>निर्गमन</a></li>
<li><a href='EXO29.htm'>&lt;</a></li>
<li><a href='EXO.htm'>३०</a></li>
<li><a href='EXO31.htm'>&gt;</a></li>
</ul>
<div class="main">
 
<div class='chapterlabel' id="V0"> ३०</div><div class='s'>धूप जलाने की वेदी </div><div class='p'> <span class="verse" id="V1">१&#160;</span>“फिर धूप जलाने के लिये बबूल की लकड़ी की वेदी बनाना।  <span class="verse" id="V2">२&#160;</span>उसकी लम्बाई एक हाथ और चौड़ाई एक हाथ की हो, वह चौकोर हो, और उसकी ऊँचाई दो हाथ की हो, और उसके सींग उसी टुकड़े से बनाए जाएँ।  <span class="verse" id="V3">३&#160;</span>और वेदी के ऊपरवाले पल्ले और चारों ओर के बाजुओं और सींगों को शुद्ध सोने से मढ़ना, और इसके चारों ओर सोने की एक बाड़ बनाना।  <span class="verse" id="V4">४&#160;</span>और इसकी बाड़ के नीचे इसके आमने-सामने के दोनों पल्लों पर सोने के दो-दो कड़े बनाकर इसके दोनों ओर लगाना, वे इसके उठाने के डंडों के खानों का काम देंगे।  <span class="verse" id="V5">५&#160;</span>डंडों को बबूल की लकड़ी के बनाकर उनको सोने से मढ़ना।  <span class="verse" id="V6">६&#160;</span>और तू उसको उस पर्दे के आगे रखना जो साक्षीपत्र के सन्दूक के सामने है, अर्थात् प्रायश्चित वाले ढकने के आगे जो साक्षीपत्र के ऊपर है, वहीं मैं तुझसे मिला करूँगा।  <span class="verse" id="V7">७&#160;</span>और उसी वेदी पर हारून सुगन्धित धूप जलाया करे; प्रतिदिन भोर को जब वह दीपक को ठीक करे तब वह धूप को जलाए,  <span class="verse" id="V8">८&#160;</span>तब सांझ के समय जब हारून दीपकों को जलाए तब धूप जलाया करे, यह धूप यहोवा के सामने तुम्हारी पीढ़ी-पीढ़ी में नित्य जलाया जाए।  <span class="verse" id="V9">९&#160;</span>और उस वेदी पर तुम और प्रकार का धूप न जलाना, और न उस पर होमबलि और न अन्नबलि चढ़ाना; और न इस पर अर्घ देना।  <span class="verse" id="V10">१०&#160;</span>हारून वर्ष में एक बार इसके सींगों पर प्रायश्चित करे; और तुम्हारी पीढ़ी-पीढ़ी में वर्ष में एक बार प्रायश्चित के पापबलि के लहू से इस पर प्रायश्चित किया जाए; यह यहोवा के लिये परमपवित्र है।” </div><div class='s'>प्राणों के प्रायश्चित का रुपया </div><div class='p'> <span class="verse" id="V11">११&#160;</span>और तब यहोवा ने मूसा से कहा,  <span class="verse" id="V12">१२&#160;</span>“जब तू इस्राएलियों कि गिनती लेने लगे, तब वे गिनने के समय जिनकी गिनती हुई हो अपने-अपने प्राणों के लिये यहोवा को प्रायश्चित दें, जिससे जब तू उनकी गिनती कर रहा हो उस समय कोई विपत्ति उन पर न आ पड़े।  <span class="verse" id="V13">१३&#160;</span>जितने लोग गिने जाएँ वे पवित्रस्‍थान के शेकेल के अनुसार आधा शेकेल दें, (यह शेकेल बीस गेरा का होता है), यहोवा की भेंट आधा शेकेल हो।  <span class="verse" id="V14">१४&#160;</span>बीस वर्ष के या उससे अधिक अवस्था के जितने गिने जाएँ उनमें से एक-एक जन यहोवा की भेंट दे।  <span class="verse" id="V15">१५&#160;</span>जब तुम्हारे प्राणों के प्रायश्चित के निमित्त यहोवा की भेंट अर्पित की जाए, तब न तो धनी लोग आधे शेकेल से अधिक दें, और न कंगाल लोग उससे कम दें।  <span class="verse" id="V16">१६&#160;</span>और तू इस्राएलियों से प्रायश्चित का रुपया लेकर मिलापवाले तम्बू के काम में लगाना; जिससे वह यहोवा के सम्मुख इस्राएलियों के स्मरणार्थ चिन्ह ठहरे*, और उनके प्राणों का प्रायश्चित भी हो।” </div><div class='s'>पीतल की हौदी </div><div class='p'> <span class="verse" id="V17">१७&#160;</span>और यहोवा ने मूसा से कहा,  <span class="verse" id="V18">१८&#160;</span>“धोने के लिये पीतल की एक हौदी और उसका पाया भी पीतल का बनाना। और उसे मिलापवाले तम्बू और वेदी के बीच में रखकर उसमें जल भर देना;  <span class="verse" id="V19">१९&#160;</span>और उसमें हारून और उसके पुत्र अपने-अपने हाथ पाँव धोया करें।  <span class="verse" id="V20">२०&#160;</span>जब-जब वे मिलापवाले तम्बू में प्रवेश करें तब-तब वे हाथ पाँव जल से धोएँ, नहीं तो मर जाएँगे; और जब-जब वे वेदी के पास सेवा टहल करने, अर्थात् यहोवा के लिये हव्य जलाने को आएँ तब-तब वे हाथ पाँव धोएँ, न हो कि मर जाएँ।  <span class="verse" id="V21">२१&#160;</span>यह हारून और उसके पीढ़ी-पीढ़ी के वंश के लिये सदा की विधि ठहरे।” </div><div class='s'>अभिषेक का तेल </div><div class='p'> <span class="verse" id="V22">२२&#160;</span>फिर यहोवा ने मूसा से कहा,  <span class="verse" id="V23">२३&#160;</span>“तू उत्तम से उत्तम सुगन्ध-द्रव्य ले, अर्थात् पवित्रस्‍थान के शेकेल के अनुसार पाँच सौ शेकेल अपने आप निकला हुआ गन्धरस, और उसका आधा, अर्थात् ढाई सौ शेकेल सुगन्धित दालचीनी और ढाई सौ शेकेल सुगन्धित अगर,  <span class="verse" id="V24">२४&#160;</span>और पाँच सौ शेकेल तज, और एक हीन जैतून का तेल लेकर  <span class="verse" id="V25">२५&#160;</span>उनसे अभिषेक का पवित्र तेल, अर्थात् गंधी की रीति से तैयार किया हुआ सुगन्धित तेल बनवाना; यह अभिषेक का पवित्र तेल ठहरे।  <span class="verse" id="V26">२६&#160;</span>और उससे मिलापवाले तम्बू का, और साक्षीपत्र के सन्दूक का,  <span class="verse" id="V27">२७&#160;</span>और सारे सामान समेत मेज का, और सामान समेत दीवट का, और धूपवेदी का,  <span class="verse" id="V28">२८&#160;</span>और सारे सामान समेत होमवेदी का, और पाए समेत हौदी का अभिषेक करना।  <span class="verse" id="V29">२९&#160;</span>और उनको पवित्र करना, जिससे वे परमपवित्र ठहरें; और जो कुछ उनसे छू जाएगा वह पवित्र हो जाएगा।  <span class="verse" id="V30">३०&#160;</span>फिर हारून का उसके पुत्रों के साथ अभिषेक करना, और इस प्रकार उन्हें मेरे लिये याजक का काम करने के लिये पवित्र करना।  <span class="verse" id="V31">३१&#160;</span>और इस्राएलियों को मेरी यह आज्ञा सुनाना, 'यह तेल तुम्हारी पीढ़ी-पीढ़ी में मेरे लिये पवित्र अभिषेक का तेल होगा।  <span class="verse" id="V32">३२&#160;</span>यह किसी मनुष्य की देह पर न डाला जाए, और मिलावट में उसके समान और कुछ न बनाना; यह पवित्र है, यह तुम्हारे लिये भी पवित्र होगा।  <span class="verse" id="V33">३३&#160;</span>जो कोई इसके समान कुछ बनाए, या जो कोई इसमें से कुछ पराए कुलवाले पर लगाए, वह अपने लोगों में से नाश किया जाए'।” </div><div class='s'>पवित्र सुगन्धित द्रव्य </div><div class='p'> <span class="verse" id="V34">३४&#160;</span>फिर यहोवा ने मूसा से कहा, “बोल, नखी और कुन्दरू, ये सुगन्ध-द्रव्य निर्मल लोबान* समेत ले लेना, ये सब एक तौल के हों,  <span class="verse" id="V35">३५&#160;</span>और इनका धूप अर्थात् नमक मिलाकर गंधी की रीति के अनुसार शुद्ध और पवित्र सुगन्ध-द्रव्य बनवाना;  <span class="verse" id="V36">३६&#160;</span>फिर उसमें से कुछ पीसकर बारीक कर डालना, तब उसमें से कुछ मिलापवाले तम्बू में साक्षीपत्र के आगे, जहाँ पर मैं तुझसे मिला करूँगा वहाँ रखना; वह तुम्हारे लिये परमपवित्र होगा।  <span class="verse" id="V37">३७&#160;</span>और जो धूप तू बनवाएगा, मिलावट में उसके समान तुम लोग अपने लिये और कुछ न बनवाना; वह तुम्हारे आगे यहोवा के लिये पवित्र होगा।  <span class="verse" id="V38">३८&#160;</span>जो कोई सूँघने के लिये उसके समान कुछ बनाए वह अपने लोगों में से नाश किया जाए। </div><ul class='tnav'>
<li><a href='index.htm'>निर्गमन</a></li>
<li><a href='EXO29.htm'>&lt;</a></li>
<li><a href='EXO.htm'>३०</a></li>
<li><a href='EXO31.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
