<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB05.htm'>&lt;</a></li>
<li><a href='JOB.htm'>६</a></li>
<li><a href='JOB07.htm'>&gt;</a></li>
</ul>
<div class="main">
 
<div class='chapterlabel' id="V0"> ६</div><div class='s'>अय्यूब का उत्तर </div><div class='p'> <span class="verse" id="V1">१&#160;</span>फिर अय्यूब ने उत्तर देकर कहा, </div><div class='q'> <span class="verse" id="V2">२&#160;</span>“भला होता कि मेरा खेद तौला जाता, </div><div class='q'>और मेरी सारी विपत्ति तराजू में रखी जाती! </div><div class='q'> <span class="verse" id="V3">३&#160;</span>क्योंकि वह समुद्र की रेत से भी भारी ठहरती; </div><div class='q'>इसी कारण मेरी बातें उतावली से हुई हैं। </div><div class='q'> <span class="verse" id="V4">४&#160;</span>क्योंकि सर्वशक्तिमान के तीर मेरे अन्दर चुभे हैं*; </div><div class='q'>और उनका विष मेरी आत्मा में पैठ गया है; </div><div class='q'>परमेश्‍वर की भयंकर बात मेरे विरुद्ध पाँति बाँधे हैं। </div><div class='q'> <span class="verse" id="V5">५&#160;</span>जब जंगली गदहे को घास मिलती, तब क्या वह रेंकता है? </div><div class='q'>और बैल चारा पाकर क्या डकारता है? </div><div class='q'> <span class="verse" id="V6">६&#160;</span>जो फीका है क्या वह बिना नमक खाया जाता है? </div><div class='q'>क्या अण्डे की सफेदी में भी कुछ स्वाद होता है? </div><div class='q'> <span class="verse" id="V7">७&#160;</span>जिन वस्तुओं को मैं छूना भी नहीं चाहता वही </div><div class='q'>मानो मेरे लिये घिनौना आहार ठहरी हैं। </div><div class='q'> <span class="verse" id="V8">८&#160;</span>“भला होता कि मुझे मुँह माँगा वर मिलता </div><div class='q'>और जिस बात की मैं आशा करता हूँ वह परमेश्‍वर मुझे दे देता*! </div><div class='q'> <span class="verse" id="V9">९&#160;</span>कि परमेश्‍वर प्रसन्‍न होकर मुझे कुचल डालता, </div><div class='q'>और हाथ बढ़ाकर मुझे काट डालता! </div><div class='q'> <span class="verse" id="V10">१०&#160;</span>यही मेरी शान्ति का कारण; </div><div class='q'>वरन् भारी पीड़ा में भी मैं इस कारण से उछल पड़ता; </div><div class='q'>क्योंकि मैंने उस पवित्र के वचनों का कभी इन्कार नहीं किया। </div><div class='q'> <span class="verse" id="V11">११&#160;</span>मुझ में बल ही क्या है कि मैं आशा रखूँ? और </div><div class='q'>मेरा अन्त ही क्या होगा, कि मैं धीरज धरूँ? </div><div class='q'> <span class="verse" id="V12">१२&#160;</span>क्या मेरी दृढ़ता पत्थरों के समान है? </div><div class='q'>क्या मेरा शरीर पीतल का है? </div><div class='q'> <span class="verse" id="V13">१३&#160;</span>क्या मैं निराधार नहीं हूँ? </div><div class='q'>क्या काम करने की शक्ति मुझसे दूर नहीं हो गई? </div><div class='q'> <span class="verse" id="V14">१४&#160;</span>“जो पड़ोसी पर कृपा नहीं करता वह </div><div class='q'>सर्वशक्तिमान का भय मानना छोड़ देता है। </div><div class='q'> <span class="verse" id="V15">१५&#160;</span>मेरे भाई नाले के समान विश्वासघाती हो गए हैं, </div><div class='q'>वरन् उन नालों के समान जिनकी धार सूख जाती है; </div><div class='q'> <span class="verse" id="V16">१६&#160;</span>और वे बर्फ के कारण काले से हो जाते हैं, </div><div class='q'>और उनमें हिम छिपा रहता है। </div><div class='q'> <span class="verse" id="V17">१७&#160;</span>परन्तु जब गरमी होने लगती तब उनकी धाराएँ लोप हो जाती हैं, </div><div class='q'>और जब कड़ी धूप पड़ती है तब वे अपनी </div><div class='q'>जगह से उड़ जाते हैं </div><div class='q'> <span class="verse" id="V18">१८&#160;</span>वे घूमते-घूमते सूख जातीं, </div><div class='q'>और सुनसान स्थान में बहकर नाश होती हैं। </div><div class='q'> <span class="verse" id="V19">१९&#160;</span>तेमा के बंजारे देखते रहे और शेबा के </div><div class='q'>काफिलेवालों ने उनका रास्ता देखा। </div><div class='q'> <span class="verse" id="V20">२०&#160;</span>वे लज्जित हुए क्योंकि उन्होंने भरोसा रखा था; </div><div class='q'>और वहाँ पहुँचकर उनके मुँह सूख गए। </div><div class='q'> <span class="verse" id="V21">२१&#160;</span>उसी प्रकार अब तुम भी कुछ न रहे; </div><div class='q'>मेरी विपत्ति देखकर तुम डर गए हो। </div><div class='q'> <span class="verse" id="V22">२२&#160;</span>क्या मैंने तुम से कहा था, 'मुझे कुछ दो?' </div><div class='q'>या 'अपनी सम्पत्ति में से मेरे लिये कुछ दो?' </div><div class='q'> <span class="verse" id="V23">२३&#160;</span>या 'मुझे सतानेवाले के हाथ से बचाओ?' </div><div class='q'>या 'उपद्रव करनेवालों के वश से छुड़ा लो?' </div><div class='q'> <span class="verse" id="V24">२४&#160;</span>“मुझे शिक्षा दो और मैं चुप रहूँगा*; </div><div class='q'>और मुझे समझाओ, कि मैंने किस बात में चूक की है। </div><div class='q'> <span class="verse" id="V25">२५&#160;</span>सच्चाई के वचनों में कितना प्रभाव होता है, </div><div class='q'>परन्तु तुम्हारे विवाद से क्या लाभ होता है? </div><div class='q'> <span class="verse" id="V26">२६&#160;</span>क्या तुम बातें पकड़ने की कल्पना करते हो? </div><div class='q'>निराश जन की बातें तो वायु के समान हैं। </div><div class='q'> <span class="verse" id="V27">२७&#160;</span>तुम अनाथों पर चिट्ठी डालते, </div><div class='q'>और अपने मित्र को बेचकर लाभ उठानेवाले हो। </div><div class='q'> <span class="verse" id="V28">२८&#160;</span>“इसलिए अब कृपा करके मुझे देखो; </div><div class='q'>निश्चय मैं तुम्हारे सामने कदापि झूठ न बोलूँगा। </div><div class='q'> <span class="verse" id="V29">२९&#160;</span>फिर कुछ अन्याय न होने पाए; फिर इस मुकद्दमें </div><div class='q'>में मेरा धर्म ज्यों का त्यों बना है, मैं सत्य पर हूँ। </div><div class='q'> <span class="verse" id="V30">३०&#160;</span>क्या मेरे वचनों में कुछ कुटिलता है? </div><div class='q'>क्या मैं दुष्टता नहीं पहचान सकता? </div><ul class='tnav'>
<li><a href='index.htm'>अय्यूब</a></li>
<li><a href='JOB05.htm'>&lt;</a></li>
<li><a href='JOB.htm'>६</a></li>
<li><a href='JOB07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
