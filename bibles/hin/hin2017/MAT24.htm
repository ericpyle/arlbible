<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मत्ती २४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मत्ती</a></li>
<li><a href='MAT23.htm'>&lt;</a></li>
<li><a href='MAT.htm'>२४</a></li>
<li><a href='MAT25.htm'>&gt;</a></li>
</ul>
<div class="main">
 
<div class='chapterlabel' id="V0"> २४</div><div class='s'>यीशु द्वारा मन्दिर के विनाश की भविष्यद्वाणी </div><div class='p'> <span class="verse" id="V1">१&#160;</span>जब यीशु मन्दिर से निकलकर जा रहा था, तो उसके चेले उसको मन्दिर की रचना दिखाने के लिये उसके पास आए।  <span class="verse" id="V2">२&#160;</span>उसने उनसे कहा, “क्या तुम यह सब नहीं देखते? मैं तुम से सच कहता हूँ, यहाँ पत्थर पर पत्थर भी न छूटेगा, जो ढाया न जाएगा।” </div><div class='s'>यीशु के वापस आने का चिन्ह </div><div class='p'> <span class="verse" id="V3">३&#160;</span>और जब वह जैतून पहाड़* पर बैठा था, तो चेलों ने अलग उसके पास आकर कहा, “हम से कह कि ये बातें कब होंगी? और तेरे आने का, और जगत के अन्त का क्या चिन्ह होगा?”  <span class="verse" id="V4">४&#160;</span>यीशु ने उनको उत्तर दिया, “सावधान रहो! कोई तुम्हें न बहकाने पाए।  <span class="verse" id="V5">५&#160;</span>क्योंकि बहुत से ऐसे होंगे जो मेरे नाम से आकर कहेंगे, ‘मैं मसीह हूँ’, और बहुतों को बहका देंगे।  <span class="verse" id="V6">६&#160;</span>तुम लड़ाइयों और लड़ाइयों की चर्चा सुनोगे; देखो घबरा न जाना क्योंकि इनका होना अवश्य है, परन्तु उस समय अन्त न होगा।  <span class="verse" id="V7">७&#160;</span>क्योंकि जाति पर जाति, और राज्य पर राज्य चढ़ाई करेगा, और जगह-जगह अकाल पड़ेंगे, और भूकम्प होंगे।  <span class="verse" id="V8">८&#160;</span>ये सब बातें पीड़ाओं का आरम्भ* होंगी।  <span class="verse" id="V9">९&#160;</span>तब वे क्लेश दिलाने के लिये तुम्हें पकड़वाएँगे, और तुम्हें मार डालेंगे और मेरे नाम के कारण सब जातियों के लोग तुम से बैर रखेंगे।  <span class="verse" id="V10">१०&#160;</span>तब बहुत सारे ठोकर खाएँगे, और एक दूसरे को पकड़वाएँगे और एक दूसरे से बैर रखेंगे।  <span class="verse" id="V11">११&#160;</span>बहुत से झूठे भविष्यद्वक्ता उठ खड़े होंगे, और बहुतों को बहकाएँगे।  <span class="verse" id="V12">१२&#160;</span>और अधर्म के बढ़ने से बहुतों का प्रेम ठण्डा हो जाएगा।  <span class="verse" id="V13">१३&#160;</span>परन्तु जो अन्त तक धीरज धरे रहेगा, उसी का उद्धार होगा।  <span class="verse" id="V14">१४&#160;</span>और राज्य का यह सुसमाचार सारे जगत में प्रचार* किया जाएगा, कि सब जातियों पर गवाही हो, तब अन्त आ जाएगा। </div><div class='s'>महासंकट का आरम्भ </div><div class='p'> <span class="verse" id="V15">१५&#160;</span>“इसलिए जब तुम उस उजाड़नेवाली घृणित वस्तु को जिसकी चर्चा दानिय्येल भविष्यद्वक्ता के द्वारा हुई थी, पवित्रस्‍थान में खड़ी हुई देखो, (जो पढ़े, वह समझे)।  <span class="verse" id="V16">१६&#160;</span>तब जो यहूदिया में हों वे पहाड़ों पर भाग जाएँ।  <span class="verse" id="V17">१७&#160;</span>जो छत पर हो, वह अपने घर में से सामान लेने को न उतरे।  <span class="verse" id="V18">१८&#160;</span>और जो खेत में हो, वह अपना कपड़ा लेने को पीछे न लौटे। </div><div class='p'> <span class="verse" id="V19">१९&#160;</span>“उन दिनों में जो गर्भवती और दूध पिलाती होंगी, उनके लिये हाय, हाय।  <span class="verse" id="V20">२०&#160;</span>और प्रार्थना करो; कि तुम्हें जाड़े में या सब्त के दिन भागना न पड़े।  <span class="verse" id="V21">२१&#160;</span>क्योंकि उस समय ऐसा भारी क्लेश होगा, जैसा जगत के आरम्भ से न अब तक हुआ, और न कभी होगा।  <span class="verse" id="V22">२२&#160;</span>और यदि वे दिन घटाए न जाते, तो कोई प्राणी न बचता; परन्तु चुने हुओं के कारण वे दिन घटाए जाएँगे।  <span class="verse" id="V23">२३&#160;</span>उस समय यदि कोई तुम से कहे, कि देखो, मसीह यहाँ हैं! या वहाँ है! तो विश्वास न करना। </div><div class='p'> <span class="verse" id="V24">२४&#160;</span>“क्योंकि झूठे मसीह और झूठे भविष्यद्वक्ता उठ खड़े होंगे, और बड़े चिन्ह और अद्भुत काम दिखाएँगे, कि यदि हो सके तो चुने हुओं को भी बहका दें।  <span class="verse" id="V25">२५&#160;</span>देखो, मैंने पहले से तुम से यह सब कुछ कह दिया है।  <span class="verse" id="V26">२६&#160;</span>इसलिए यदि वे तुम से कहें, ‘देखो, वह जंगल में है’, तो बाहर न निकल जाना; ‘देखो, वह कोठरियों में हैं’, तो विश्वास न करना। </div><div class='p'> <span class="verse" id="V27">२७&#160;</span>“क्योंकि जैसे बिजली पूर्व से निकलकर पश्चिम तक चमकती जाती है, वैसा ही मनुष्य के पुत्र का भी आना होगा।  <span class="verse" id="V28">२८&#160;</span>जहाँ लाश हो, वहीं गिद्ध इकट्ठे होंगे। </div><div class='s'>मनुष्य के पुत्र का पुनरागमन </div><div class='p'> <span class="verse" id="V29">२९&#160;</span>“उन दिनों के क्लेश के बाद तुरन्त सूर्य अंधियारा हो जाएगा, और चाँद का प्रकाश जाता रहेगा, और तारे आकाश से गिर पड़ेंगे और आकाश की शक्तियाँ हिलाई जाएँगी।  <span class="verse" id="V30">३०&#160;</span>तब मनुष्य के पुत्र का चिन्ह आकाश में दिखाई देगा, और तब पृथ्वी के सब कुलों के लोग छाती पीटेंगे; और मनुष्य के पुत्र को बड़ी सामर्थ्य और ऐश्वर्य के साथ आकाश के बादलों पर आते देखेंगे।  <span class="verse" id="V31">३१&#160;</span>और वह तुरही के बड़े शब्द के साथ, अपने स्वर्गदूतों को भेजेगा, और वे आकाश के इस छोर से उस छोर तक, चारों दिशा से उसके चुने हुओं को इकट्ठा करेंगे। </div><div class='s'>अंजीर के पेड़ से शिक्षा </div><div class='p'> <span class="verse" id="V32">३२&#160;</span>“अंजीर के पेड़ से यह दृष्टान्त सीखो जब उसकी डाली कोमल हो जाती और पत्ते निकलने लगते हैं, तो तुम जान लेते हो, कि ग्रीष्मकाल निकट है।  <span class="verse" id="V33">३३&#160;</span>इसी रीति से जब तुम इन सब बातों को देखो, तो जान लो, कि वह निकट है, वरन् द्वार पर है।  <span class="verse" id="V34">३४&#160;</span>मैं तुम से सच कहता हूँ, कि जब तक ये सब बातें पूरी न हो लें, तब तक इस पीढ़ी का अन्त नहीं होगा।  <span class="verse" id="V35">३५&#160;</span>आकाश और पृथ्वी टल जाएँगे, परन्तु मेरे शब्‍द कभी न टलेंगी। </div><div class='s'>जागते रहो </div><div class='p'> <span class="verse" id="V36">३६&#160;</span>“उस दिन और उस घड़ी के विषय में कोई नहीं जानता, न स्वर्ग के दूतों, और न पुत्र, परन्तु केवल पिता।  <span class="verse" id="V37">३७&#160;</span>जैसे नूह के दिन थे, वैसा ही मनुष्य के पुत्र का आना भी होगा।  <span class="verse" id="V38">३८&#160;</span>क्योंकि जैसे जल-प्रलय से पहले के दिनों में, जिस दिन तक कि नूह जहाज पर न चढ़ा, उस दिन तक लोग खाते-पीते थे, और उनमें विवाह-शादी होती थी।  <span class="verse" id="V39">३९&#160;</span>और जब तक जल-प्रलय आकर उन सब को बहा न ले गया, तब तक उनको कुछ भी मालूम न पड़ा; वैसे ही मनुष्य के पुत्र का आना भी होगा।  <span class="verse" id="V40">४०&#160;</span>उस समय दो जन खेत में होंगे, एक ले लिया जाएगा और दूसरा छोड़ दिया जाएगा।  <span class="verse" id="V41">४१&#160;</span>दो स्त्रियाँ चक्की पीसती रहेंगी, एक ले ली जाएगी, और दूसरी छोड़ दी जाएगी।  <span class="verse" id="V42">४२&#160;</span>इसलिए जागते रहो, क्योंकि तुम नहीं जानते कि तुम्हारा प्रभु किस दिन आएगा।  <span class="verse" id="V43">४३&#160;</span>परन्तु यह जान लो कि यदि घर का स्वामी जानता होता कि चोर किस पहर आएगा, तो जागता रहता; और अपने घर में चोरी नहीं होने देता।  <span class="verse" id="V44">४४&#160;</span>इसलिए तुम भी तैयार रहो*, क्योंकि जिस समय के विषय में तुम सोचते भी नहीं हो, उसी समय मनुष्य का पुत्र आ जाएगा। </div><div class='s'>विश्वासयोग्य दास और दुष्ट दास </div><div class='p'> <span class="verse" id="V45">४५&#160;</span>“अतः वह विश्वासयोग्य और बुद्धिमान दास कौन है, जिसे स्वामी ने अपने नौकर-चाकरों पर सरदार ठहराया, कि समय पर उन्हें भोजन दे?  <span class="verse" id="V46">४६&#160;</span>धन्य है, वह दास, जिसे उसका स्वामी आकर ऐसा ही करते पाए।  <span class="verse" id="V47">४७&#160;</span>मैं तुम से सच कहता हूँ; वह उसे अपनी सारी संपत्ति पर अधिकारी ठहराएगा।  <span class="verse" id="V48">४८&#160;</span>परन्तु यदि वह दुष्ट दास सोचने लगे, कि मेरे स्वामी के आने में देर है।  <span class="verse" id="V49">४९&#160;</span>और अपने साथी दासों को पीटने लगे, और पियक्कड़ों के साथ खाए-पीए।  <span class="verse" id="V50">५०&#160;</span>तो उस दास का स्वामी ऐसे दिन आएगा, जब वह उसकी प्रतीक्षा नहीं कर रहा होगा, और ऐसी घड़ी कि जिसे वह न जानता हो,  <span class="verse" id="V51">५१&#160;</span>और उसे कठोर दण्ड देकर, उसका भाग कपटियों के साथ ठहराएगा: वहाँ रोना और दाँत पीसना होगा। </div><ul class='tnav'>
<li><a href='index.htm'>मत्ती</a></li>
<li><a href='MAT23.htm'>&lt;</a></li>
<li><a href='MAT.htm'>२४</a></li>
<li><a href='MAT25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
