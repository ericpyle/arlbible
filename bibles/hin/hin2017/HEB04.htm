<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल इब्रानियों ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>इब्रानियों</a></li>
<li><a href='HEB03.htm'>&lt;</a></li>
<li><a href='HEB.htm'>४</a></li>
<li><a href='HEB05.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='s'>विश्राम में प्रवेश </div><div class='p'> <span class="verse" id="V1">१&#160;</span>इसलिए जब कि उसके विश्राम में प्रवेश करने की प्रतिज्ञा* अब तक है, तो हमें डरना चाहिए; ऐसा ने हो, कि तुम में से कोई जन उससे वंचित रह जाए।  <span class="verse" id="V2">२&#160;</span>क्योंकि हमें उन्हीं के समान सुसमाचार सुनाया गया है, पर सुने हुए वचन से उन्हें कुछ लाभ न हुआ; क्योंकि सुननेवालों के मन में विश्वास के साथ नहीं बैठा। </div><div class='p'> <span class="verse" id="V3">३&#160;</span>और हम जिन्होंने विश्वास किया है, उस विश्राम में प्रवेश करते हैं; </div><div class='p'>जैसा उसने कहा, “मैंने अपने क्रोध में शपथ खाई, </div><div class='q'>कि वे मेरे विश्राम में प्रवेश करने न पाएँगे।” यद्यपि जगत की उत्पत्ति के समय से उसके काम हो चुके थे।  <span class="verse" id="V4">४&#160;</span>क्योंकि सातवें दिन के विषय में उसने कहीं ऐसा कहा है, </div><div class='q'>“परमेश्‍वर ने सातवें दिन अपने सब कामों को निपटा करके विश्राम किया।”  <span class="verse" id="V5">५&#160;</span>और इस जगह फिर यह कहता है, </div><div class='q'>“वे मेरे विश्राम में प्रवेश न करने पाएँगे।” </div><div class='p'> <span class="verse" id="V6">६&#160;</span>तो जब यह बात बाकी है कि कितने और हैं जो उस विश्राम में प्रवेश करें, और इस्राएलियों को, जिन्हें उसका सुसमाचार पहले सुनाया गया, उन्होंने आज्ञा न मानने के कारण उसमें प्रवेश न किया।  <span class="verse" id="V7">७&#160;</span>तो फिर वह किसी विशेष दिन को ठहराकर इतने दिन के बाद दाऊद की पुस्तक में उसे ‘आज का दिन’ कहता है, जैसे पहले कहा गया, </div><div class='q'>“यदि आज तुम उसका शब्द सुनो, </div><div class='q'>तो अपने मनों को कठोर न करो।” (भज. 95:7-8) </div><div class='p'> <span class="verse" id="V8">८&#160;</span>और यदि यहोशू उन्हें विश्राम में प्रवेश करा लेता, तो उसके बाद दूसरे दिन की चर्चा न होती। (व्य. 31:7, यहो. 22:4)  <span class="verse" id="V9">९&#160;</span>इसलिए जान लो कि परमेश्‍वर के लोगों के लिये सब्त का विश्राम बाकी है।  <span class="verse" id="V10">१०&#160;</span>क्योंकि जिस ने उसके विश्राम में प्रवेश किया है, उसने भी परमेश्‍वर के समान अपने कामों को पूरा करके विश्राम किया है। (प्रका. 14:13, उत्प. 2:2)  <span class="verse" id="V11">११&#160;</span>इसलिए हम उस विश्राम में प्रवेश करने का प्रयत्न करें, ऐसा न हो, कि कोई जन उनके समान आज्ञा न मानकर गिर पड़े। (इब्रा. 4:1, 2 पत. 1:10-11) </div><div class='p'> <span class="verse" id="V12">१२&#160;</span>क्योंकि परमेश्‍वर का वचन* जीवित, प्रबल, और हर एक दोधारी तलवार से भी बहुत तेज है, प्राण, आत्मा को, गाँठ-गाँठ, और गूदे-गूदे को अलग करके, आर-पार छेदता है; और मन की भावनाओं और विचारों को जाँचता है। (यिर्म. 23:29, यशा. 55:11)  <span class="verse" id="V13">१३&#160;</span>और सृष्टि की कोई वस्तु परमेश्‍वर से छिपी नहीं है वरन् जिसे हमें लेखा देना है, उसकी आँखों के सामने सब वस्तुएँ खुली और प्रगट हैं। </div><div class='s'>हमारा महान महायाजक </div><div class='p'> <span class="verse" id="V14">१४&#160;</span>इसलिए, जब हमारा ऐसा बड़ा महायाजक है, जो स्वर्गों से होकर गया है, अर्थात् परमेश्‍वर का पुत्र यीशु; तो आओ, हम अपने अंगीकार को दृढ़ता से थामे रहें।  <span class="verse" id="V15">१५&#160;</span>क्योंकि हमारा ऐसा महायाजक नहीं, जो हमारी निर्बलताओं में हमारे साथ दुःखी न हो सके*; वरन् वह सब बातों में हमारे समान परखा तो गया, तो भी निष्पाप निकला।  <span class="verse" id="V16">१६&#160;</span>इसलिए आओ, हम अनुग्रह के सिंहासन के निकट साहस बाँधकर चलें, कि हम पर दया हो, और वह अनुग्रह पाएँ, जो आवश्यकता के समय हमारी सहायता करे। </div><ul class='tnav'>
<li><a href='index.htm'>इब्रानियों</a></li>
<li><a href='HEB03.htm'>&lt;</a></li>
<li><a href='HEB.htm'>४</a></li>
<li><a href='HEB05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
