<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल कुलुस्सियों ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>कुलुस्सियों</a></li>
<li><a href='COL03.htm'>&lt;</a></li>
<li><a href='COL.htm'>४</a></li>
<li><a href='1TH01.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='s'>मसीही अनुग्रह </div><div class='p'> <span class="verse" id="V1">१&#160;</span>हे स्वामियों, अपने-अपने दासों के साथ न्याय और ठीक-ठीक व्यवहार करो, यह समझकर कि स्वर्ग में तुम्हारा भी एक स्वामी है। (लैव्य. 25:43, लैव्य. 25:53) </div><div class='p'> <span class="verse" id="V2">२&#160;</span>प्रार्थना में लगे रहो*, और धन्यवाद के साथ उसमें जागृत रहो;  <span class="verse" id="V3">३&#160;</span>और इसके साथ ही साथ हमारे लिये भी प्रार्थना करते रहो, कि परमेश्‍वर हमारे लिये वचन सुनाने का ऐसा द्वार खोल दे, कि हम मसीह के उस भेद का वर्णन कर सकें जिसके कारण मैं कैद में हूँ।  <span class="verse" id="V4">४&#160;</span>और उसे ऐसा प्रगट करूँ, जैसा मुझे करना उचित है। </div><div class='p'> <span class="verse" id="V5">५&#160;</span>अवसर को बहुमूल्य समझकर बाहरवालों के साथ बुद्धिमानी से बर्ताव करो।  <span class="verse" id="V6">६&#160;</span>तुम्हारा वचन सदा अनुग्रह सहित* और सुहावना हो, कि तुम्हें हर मनुष्य को उचित रीति से उत्तर देना आ जाए। </div><div class='s'>अन्तिम नमस्कार </div><div class='p'> <span class="verse" id="V7">७&#160;</span>प्रिय भाई और विश्वासयोग्य सेवक, तुखिकुस जो प्रभु में मेरा सहकर्मी है, मेरी सब बातें तुम्हें बता देगा।  <span class="verse" id="V8">८&#160;</span>उसे मैंने इसलिए तुम्हारे पास भेजा है, कि तुम्हें हमारी दशा मालूम हो जाए और वह तुम्हारे हृदयों को प्रोत्साहित करे।  <span class="verse" id="V9">९&#160;</span>और उसके साथ उनेसिमुस को भी भेजा है; जो विश्वासयोग्य और प्रिय भाई और तुम ही में से है, वे तुम्हें यहाँ की सारी बातें बता देंगे। </div><div class='p'> <span class="verse" id="V10">१०&#160;</span>अरिस्तर्खुस जो मेरे साथ कैदी है, और मरकुस जो बरनबास का भाई लगता है। (जिसके विषय में तुम ने निर्देश पाया था कि यदि वह तुम्हारे पास आए, तो उससे अच्छी तरह व्यवहार करना।)  <span class="verse" id="V11">११&#160;</span>और यीशु जो यूस्तुस कहलाता है, तुम्हें नमस्कार कहते हैं। खतना किए हुए लोगों में से केवल ये ही परमेश्‍वर के राज्य के लिये मेरे सहकर्मी और मेरे लिए सांत्वना ठहरे हैं। </div><div class='p'> <span class="verse" id="V12">१२&#160;</span>इपफ्रास जो तुम में से है, और मसीह यीशु का दास है, तुम्हें नमस्कार कहता है और सदा तुम्हारे लिये प्रार्थनाओं में प्रयत्न करता है, ताकि तुम सिद्ध होकर पूर्ण विश्वास के साथ परमेश्‍वर की इच्छा पर स्थिर रहो।  <span class="verse" id="V13">१३&#160;</span>मैं उसका गवाह हूँ, कि वह तुम्हारे लिये और लौदीकिया और हियरापुलिसवालों के लिये बड़ा यत्न करता रहता है।  <span class="verse" id="V14">१४&#160;</span>प्रिय वैद्य लूका और देमास का तुम्हें नमस्कार। </div><div class='p'> <span class="verse" id="V15">१५&#160;</span>लौदीकिया के भाइयों को और नुमफास और उसकी घर की कलीसिया को नमस्कार कहना।  <span class="verse" id="V16">१६&#160;</span>और जब यह पत्र तुम्हारे यहाँ पढ़ लिया जाए, तो ऐसा करना कि लौदीकिया की कलीसिया में भी पढ़ा जाए, और वह पत्र जो लौदीकिया से आए उसे तुम भी पढ़ना।  <span class="verse" id="V17">१७&#160;</span>फिर अरखिप्पुस से कहना कि जो सेवा प्रभु में तुझे सौंपी गई है, उसे सावधानी के साथ पूरी करना। </div><div class='p'> <span class="verse" id="V18">१८&#160;</span>मुझ पौलुस का अपने हाथ से लिखा हुआ नमस्कार। मेरी जंजीरों को स्मरण रखना; तुम पर अनुग्रह होता रहे। आमीन। </div><ul class='tnav'>
<li><a href='index.htm'>कुलुस्सियों</a></li>
<li><a href='COL03.htm'>&lt;</a></li>
<li><a href='COL.htm'>४</a></li>
<li><a href='1TH01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
