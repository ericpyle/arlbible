<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन १८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO17.htm'>&lt;</a></li>
<li><a href='PRO.htm'>१८</a></li>
<li><a href='PRO19.htm'>&gt;</a></li>
</ul>
<div class="main">
 
<div class='chapterlabel' id="V0"> १८</div><div class='q'> <span class="verse" id="V1">१&#160;</span>जो दूसरों से अलग हो जाता है, वह अपनी ही इच्छा पूरी करने के लिये ऐसा करता है, </div><div class='q'>और सब प्रकार की खरी बुद्धि से बैर करता है। </div><div class='q'> <span class="verse" id="V2">२&#160;</span>मूर्ख का मन समझ की बातों में नहीं लगता, </div><div class='q'>वह केवल अपने मन की बात प्रगट करना चाहता है*। </div><div class='q'> <span class="verse" id="V3">३&#160;</span>जहाँ दुष्टता आती, वहाँ अपमान भी आता है; </div><div class='q'>और निरादर के साथ निन्दा आती है। </div><div class='q'> <span class="verse" id="V4">४&#160;</span>मनुष्य के मुँह के वचन गहरे जल होते है; </div><div class='q'>बुद्धि का स्रोत बहती धारा के समान हैं। </div><div class='q'> <span class="verse" id="V5">५&#160;</span>दुष्ट का पक्ष करना, </div><div class='q'>और धर्मी का हक़ मारना, अच्छा नहीं है। </div><div class='q'> <span class="verse" id="V6">६&#160;</span>बात बढ़ाने से मूर्ख मुकद्दमा खड़ा करता है, </div><div class='q'>और अपने को मार खाने के योग्य दिखाता है। </div><div class='q'> <span class="verse" id="V7">७&#160;</span>मूर्ख का विनाश उसकी बातों से होता है, </div><div class='q'>और उसके वचन उसके प्राण के लिये फंदे होते हैं। </div><div class='q'> <span class="verse" id="V8">८&#160;</span>कानाफूसी करनेवाले के वचन स्वादिष्ट भोजन के समान लगते हैं; </div><div class='q'>वे पेट में पच जाते हैं। </div><div class='q'> <span class="verse" id="V9">९&#160;</span>जो काम में आलस करता है, </div><div class='q'>वह बिगाड़नेवाले का भाई ठहरता है। </div><div class='q'> <span class="verse" id="V10">१०&#160;</span>यहोवा का नाम दृढ़ गढ़ है; </div><div class='q'>धर्मी उसमें भागकर सब दुर्घटनाओं से बचता है। </div><div class='q'> <span class="verse" id="V11">११&#160;</span>धनी का धन उसकी दृष्टि में शक्तिशाली नगर* है, </div><div class='q'>और उसकी कल्पना ऊँची शहरपनाह के समान है। </div><div class='q'> <span class="verse" id="V12">१२&#160;</span>नाश होने से पहले मनुष्य के मन में घमण्ड, </div><div class='q'>और महिमा पाने से पहले नम्रता होती है। </div><div class='q'> <span class="verse" id="V13">१३&#160;</span>जो बिना बात सुने उत्तर देता है, वह मूर्ख ठहरता है, </div><div class='q'>और उसका अनादर होता है। </div><div class='q'> <span class="verse" id="V14">१४&#160;</span>रोग में मनुष्य अपनी आत्मा से सम्भलता है; </div><div class='q'>परन्तु जब आत्मा हार जाती है तब इसे कौन सह सकता है? </div><div class='q'> <span class="verse" id="V15">१५&#160;</span>समझवाले का मन ज्ञान प्राप्त करता है; </div><div class='q'>और बुद्धिमान ज्ञान की बात की खोज में रहते हैं। </div><div class='q'> <span class="verse" id="V16">१६&#160;</span>भेंट मनुष्य के लिये मार्ग खोल देती है, </div><div class='q'>और उसे बड़े लोगों के सामने पहुँचाती है। </div><div class='q'> <span class="verse" id="V17">१७&#160;</span>मुकद्दमें में जो पहले बोलता, वही सच्चा जान पड़ता है, </div><div class='q'>परन्तु बाद में दूसरे पक्षवाला* आकर उसे जाँच लेता है। </div><div class='q'> <span class="verse" id="V18">१८&#160;</span>चिट्ठी डालने से झगड़े बन्द होते हैं, </div><div class='q'>और बलवन्तों की लड़ाई का अन्त होता है। </div><div class='q'> <span class="verse" id="V19">१९&#160;</span>चिढ़े हुए भाई को मनाना दृढ़ नगर के ले लेने से कठिन होता है, </div><div class='q'>और झगड़े राजभवन के बेंड़ों के समान हैं। </div><div class='q'> <span class="verse" id="V20">२०&#160;</span>मनुष्य का पेट मुँह की बातों के फल से भरता है*; </div><div class='q'>और बोलने से जो कुछ प्राप्त होता है उससे वह तृप्त होता है। </div><div class='q'> <span class="verse" id="V21">२१&#160;</span>जीभ के वश में मृत्यु और जीवन दोनों होते हैं, </div><div class='q'>और जो उसे काम में लाना जानता है वह उसका फल भोगेगा। </div><div class='q'> <span class="verse" id="V22">२२&#160;</span>जिस ने स्त्री ब्याह ली, उसने उत्तम पदार्थ पाया, </div><div class='q'>और यहोवा का अनुग्रह उस पर हुआ है। </div><div class='q'> <span class="verse" id="V23">२३&#160;</span>निर्धन गिड़गिड़ाकर बोलता है, </div><div class='q'>परन्तु धनी कड़ा उत्तर देता है। </div><div class='q'> <span class="verse" id="V24">२४&#160;</span>मित्रों के बढ़ाने से तो नाश होता है, </div><div class='q'>परन्तु ऐसा मित्र होता है, जो भाई से भी अधिक मिला रहता है। </div><ul class='tnav'>
<li><a href='index.htm'>नीतिवचन</a></li>
<li><a href='PRO17.htm'>&lt;</a></li>
<li><a href='PRO.htm'>१८</a></li>
<li><a href='PRO19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
