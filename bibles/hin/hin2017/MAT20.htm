<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मत्ती २०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मत्ती</a></li>
<li><a href='MAT19.htm'>&lt;</a></li>
<li><a href='MAT.htm'>२०</a></li>
<li><a href='MAT21.htm'>&gt;</a></li>
</ul>
<div class="main">
 
<div class='chapterlabel' id="V0"> २०</div><div class='s'>दाख-वाटिका के मजदूरों का दृष्टान्त </div><div class='p'> <span class="verse" id="V1">१&#160;</span>“स्वर्ग का राज्य किसी गृहस्थ के समान है, जो सवेरे निकला, कि अपने दाख की बारी में मजदूरों को लगाए।  <span class="verse" id="V2">२&#160;</span>और उसने मजदूरों से एक दीनार रोज पर ठहराकर, उन्हें अपने दाख की बारी में भेजा।  <span class="verse" id="V3">३&#160;</span>फिर पहर* एक दिन चढ़े, निकलकर, अन्य लोगों को बाजार में बेकार खड़े देखकर,  <span class="verse" id="V4">४&#160;</span>और उनसे कहा, ‘तुम भी दाख की बारी में जाओ, और जो कुछ ठीक है, तुम्हें दूँगा।’ तब वे भी गए।  <span class="verse" id="V5">५&#160;</span>फिर उसने दूसरे और तीसरे पहर के निकट निकलकर वैसा ही किया।  <span class="verse" id="V6">६&#160;</span>और एक घंटा दिन रहे फिर निकलकर दूसरों को खड़े पाया, और उनसे कहा ‘तुम क्यों यहाँ दिन भर बेकार खड़े रहे?’ उन्होंने उससे कहा, ‘इसलिए, कि किसी ने हमें मजदूरी पर नहीं लगाया।’  <span class="verse" id="V7">७&#160;</span>उसने उनसे कहा, ‘तुम भी दाख की बारी में जाओ।’ </div><div class='p'> <span class="verse" id="V8">८&#160;</span>“सांझ को दाख बारी के स्वामी ने अपने भण्डारी से कहा, ‘मजदूरों को बुलाकर पिछले से लेकर पहले तक उन्हें मजदूरी दे-दे।’  <span class="verse" id="V9">९&#160;</span>जब वे आए, जो घंटा भर दिन रहे लगाए गए थे, तो उन्हें एक-एक दीनार मिला।  <span class="verse" id="V10">१०&#160;</span>जो पहले आए, उन्होंने यह समझा, कि हमें अधिक मिलेगा; परन्तु उन्हें भी एक ही एक दीनार मिला।  <span class="verse" id="V11">११&#160;</span>जब मिला, तो वह गृह स्वामी पर कुड़कुड़ा के कहने लगे,  <span class="verse" id="V12">१२&#160;</span>‘इन पिछलों ने एक ही घंटा काम किया, और तूने उन्हें हमारे बराबर कर दिया, जिन्होंने दिन भर का भार उठाया और धूप सही?’  <span class="verse" id="V13">१३&#160;</span>उसने उनमें से एक को उत्तर दिया, ‘हे मित्र, मैं तुझ से कुछ अन्याय नहीं करता; क्या तूने मुझसे एक दीनार न ठहराया?  <span class="verse" id="V14">१४&#160;</span>जो तेरा है, उठा ले, और चला जा; मेरी इच्छा यह है कि जितना तुझे, उतना ही इस पिछले को भी दूँ।  <span class="verse" id="V15">१५&#160;</span>क्या यह उचित नहीं कि मैं अपने माल से जो चाहूँ वैसा करूँ? क्या तू मेरे भले होने के कारण बुरी दृष्टि से देखता है?’  <span class="verse" id="V16">१६&#160;</span>इस प्रकार जो अन्तिम हैं, वे प्रथम हो जाएँगे* और जो प्रथम हैं वे अन्तिम हो जाएँगे।” </div><div class='s'>मृत्यु और पुनरुत्थान के विषय पुनः भविष्यद्वाणी </div><div class='p'> <span class="verse" id="V17">१७&#160;</span>यीशु यरूशलेम को जाते हुए बारह चेलों को एकान्त में ले गया, और मार्ग में उनसे कहने लगा।  <span class="verse" id="V18">१८&#160;</span>“देखो, हम यरूशलेम को जाते हैं; और मनुष्य का पुत्र प्रधान याजकों और शास्त्रियों के हाथ पकड़वाया जाएगा और वे उसको घात के योग्य ठहराएँगे।  <span class="verse" id="V19">१९&#160;</span>और उसको अन्यजातियों के हाथ सौंपेंगे, कि वे उसे उपहास में उड़ाएँ, और कोड़े मारें, और क्रूस पर चढ़ाएँ, और वह तीसरे दिन जिलाया जाएगा।” </div><div class='s'>एक माँ का अपने बच्चों के लिए आग्रह </div><div class='p'> <span class="verse" id="V20">२०&#160;</span>जब जब्दी के पुत्रों की माता ने अपने पुत्रों के साथ उसके पास आकर प्रणाम किया, और उससे कुछ माँगने लगी।  <span class="verse" id="V21">२१&#160;</span>उसने उससे कहा, “तू क्या चाहती है?” वह उससे बोली, “यह कह, कि मेरे ये दो पुत्र तेरे राज्य में एक तेरे दाहिने और एक तेरे बाएँ बैठे।”  <span class="verse" id="V22">२२&#160;</span>यीशु ने उत्तर दिया, “तुम नहीं जानते कि क्या माँगते हो। जो कटोरा मैं पीने* पर हूँ, क्या तुम पी सकते हो?” उन्होंने उससे कहा, “पी सकते हैं।”  <span class="verse" id="V23">२३&#160;</span>उसने उनसे कहा, “तुम मेरा कटोरा तो पीओगे पर अपने दाहिने बाएँ किसी को बैठाना मेरा काम नहीं, पर जिनके लिये मेरे पिता की ओर से तैयार किया गया, उन्हीं के लिये है।” </div><div class='p'> <span class="verse" id="V24">२४&#160;</span>यह सुनकर, दसों चेले उन दोनों भाइयों पर क्रुद्ध हुए।  <span class="verse" id="V25">२५&#160;</span>यीशु ने उन्हें पास बुलाकर कहा, “तुम जानते हो, कि अन्यजातियों के अधिपति उन पर प्रभुता करते हैं; और जो बड़े हैं, वे उन पर अधिकार जताते हैं।  <span class="verse" id="V26">२६&#160;</span>परन्तु तुम में ऐसा न होगा; परन्तु जो कोई तुम में बड़ा होना चाहे, वह तुम्हारा सेवक बने;  <span class="verse" id="V27">२७&#160;</span>और जो तुम में प्रधान होना चाहे वह तुम्हारा दास बने;  <span class="verse" id="V28">२८&#160;</span>जैसे कि मनुष्य का पुत्र, वह इसलिए नहीं आया कि अपनी सेवा करवाए, परन्तु इसलिए आया कि सेवा करे और बहुतों के छुटकारे के लिये अपने प्राण दे।” </div><div class='s'>दो अंधों को दृष्टिदान </div><div class='p'> <span class="verse" id="V29">२९&#160;</span>जब वे यरीहो* से निकल रहे थे, तो एक बड़ी भीड़ उसके पीछे हो ली।  <span class="verse" id="V30">३०&#160;</span>और दो अंधे, जो सड़क के किनारे बैठे थे, यह सुनकर कि यीशु जा रहा है, पुकारकर कहने लगे, “हे प्रभु, दाऊद की सन्तान, हम पर दया कर।”  <span class="verse" id="V31">३१&#160;</span>लोगों ने उन्हें डाँटा, कि चुप रहे, पर वे और भी चिल्लाकर बोले, “हे प्रभु, दाऊद की सन्तान, हम पर दया कर।”  <span class="verse" id="V32">३२&#160;</span>तब यीशु ने खड़े होकर, उन्हें बुलाया, और कहा, “तुम क्या चाहते हो कि मैं तुम्हारे लिये करूँ?”  <span class="verse" id="V33">३३&#160;</span>उन्होंने उससे कहा, “हे प्रभु, यह कि हमारी आँखें खुल जाएँ।”  <span class="verse" id="V34">३४&#160;</span>यीशु ने तरस खाकर उनकी आँखें छूई, और वे तुरन्त देखने लगे; और उसके पीछे हो लिए। </div><ul class='tnav'>
<li><a href='index.htm'>मत्ती</a></li>
<li><a href='MAT19.htm'>&lt;</a></li>
<li><a href='MAT.htm'>२०</a></li>
<li><a href='MAT21.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
