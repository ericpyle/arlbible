<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 1 कुरिन्थियों २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 कुरिन्थियों</a></li>
<li><a href='1CO01.htm'>&lt;</a></li>
<li><a href='1CO.htm'>२</a></li>
<li><a href='1CO03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>पौलुस की उद्घोषणा </div><div class='p'> <span class="verse" id="V1">१&#160;</span>हे भाइयों, जब मैं परमेश्‍वर का भेद सुनाता हुआ तुम्हारे पास आया, तो वचन या ज्ञान की उत्तमता के साथ नहीं आया।  <span class="verse" id="V2">२&#160;</span>क्योंकि मैंने यह ठान लिया था, कि तुम्हारे बीच यीशु मसीह, वरन् क्रूस पर चढ़ाए हुए मसीह को छोड़ और किसी बात को न जानूँ। </div><div class='p'> <span class="verse" id="V3">३&#160;</span>और मैं निर्बलता और भय के साथ, और बहुत थरथराता हुआ तुम्हारे साथ रहा।  <span class="verse" id="V4">४&#160;</span>और मेरे वचन, और मेरे प्रचार में ज्ञान की लुभानेवाली बातें नहीं*; परन्तु आत्मा और सामर्थ्य का प्रमाण था,  <span class="verse" id="V5">५&#160;</span>इसलिए कि तुम्हारा विश्वास मनुष्यों के ज्ञान पर नहीं, परन्तु परमेश्‍वर की सामर्थ्य पर निर्भर हो। </div><div class='s'>आत्मिक ज्ञान </div><div class='p'> <span class="verse" id="V6">६&#160;</span>फिर भी सिद्ध लोगों में हम ज्ञान सुनाते हैं परन्तु इस संसार का और इस संसार के नाश होनेवाले हाकिमों का ज्ञान नहीं;  <span class="verse" id="V7">७&#160;</span>परन्तु हम परमेश्‍वर का वह गुप्त ज्ञान, भेद की रीति पर बताते हैं, जिसे परमेश्‍वर ने सनातन से हमारी महिमा के लिये ठहराया। </div><div class='p'> <span class="verse" id="V8">८&#160;</span>जिसे इस संसार के हाकिमों में से किसी ने नहीं जाना, क्योंकि यदि जानते, तो तेजोमय प्रभु को क्रूस पर न चढ़ाते। (प्रेरि. 13:27)  <span class="verse" id="V9">९&#160;</span>परन्तु जैसा लिखा है, </div><div class='q'>“जो आँख ने नहीं देखी*, </div><div class='q'>और कान ने नहीं सुनी, </div><div class='q'>और जो बातें मनुष्य के चित्त में नहीं चढ़ी वे ही हैं, </div><div class='q'>जो परमेश्‍वर ने अपने प्रेम रखनेवालों के लिये तैयार की हैं।” (यशा. 64:4) </div><div class='p'> <span class="verse" id="V10">१०&#160;</span>परन्तु परमेश्‍वर ने उनको अपने आत्मा के द्वारा हम पर प्रगट किया; क्योंकि आत्मा सब बातें, वरन् परमेश्‍वर की गूढ़ बातें भी जाँचता है।  <span class="verse" id="V11">११&#160;</span>मनुष्यों में से कौन किसी मनुष्य की बातें जानता है, केवल मनुष्य की आत्मा जो उसमें है? वैसे ही परमेश्‍वर की बातें भी कोई नहीं जानता, केवल परमेश्‍वर का आत्मा। (नीति. 20:27) </div><div class='p'> <span class="verse" id="V12">१२&#160;</span>परन्तु हमने संसार की आत्मा* नहीं, परन्तु वह आत्मा पाया है, जो परमेश्‍वर की ओर से है, कि हम उन बातों को जानें, जो परमेश्‍वर ने हमें दी हैं।  <span class="verse" id="V13">१३&#160;</span>जिनको हम मनुष्यों के ज्ञान की सिखाई हुई बातों में नहीं, परन्तु पवित्र आत्मा की सिखाई हुई बातों में, आत्मा, आत्मिक ज्ञान से आत्मिक बातों की व्याख्या करती है। </div><div class='p'> <span class="verse" id="V14">१४&#160;</span>परन्तु शारीरिक मनुष्य परमेश्‍वर के आत्मा की बातें ग्रहण नहीं करता, क्योंकि वे उसकी दृष्टि में मूर्खता की बातें हैं, और न वह उन्हें जान सकता है क्योंकि उनकी जाँच आत्मिक रीति से होती है।  <span class="verse" id="V15">१५&#160;</span>आत्मिक* जन सब कुछ जाँचता है, परन्तु वह आप किसी से जाँचा नहीं जाता। </div><div class='q'> <span class="verse" id="V16">१६&#160;</span>“क्योंकि प्रभु का मन किस ने जाना है, कि उसे सिखाए?” </div><div class='m'>परन्तु हम में मसीह का मन है। (यशा. 40:13) </div><ul class='tnav'>
<li><a href='index.htm'>1 कुरिन्थियों</a></li>
<li><a href='1CO01.htm'>&lt;</a></li>
<li><a href='1CO.htm'>२</a></li>
<li><a href='1CO03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
