<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ५१</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA050.htm'>&lt;</a></li>
<li><a href='PSA.htm'>५१</a></li>
<li><a href='PSA052.htm'>&gt;</a></li>
</ul>
<div class="main">
 
<div class='chapterlabel' id="V0"> ५१</div><div class='s'>पाप क्षमा के लिये प्रार्थना </div><div class='d'>प्रधान बजानेवाले के लिये दाऊद का भजन जब नातान नबी उसके पास इसलिए आया कि वह बतशेबा के पास गया था </div><div class='b'> &#160; </div><div class='q'> <span class="verse" id="V1">१&#160;</span>हे परमेश्‍वर, अपनी करुणा के अनुसार मुझ पर अनुग्रह कर; </div><div class='q'>अपनी बड़ी दया के अनुसार मेरे अपराधों को मिटा दे। (लूका 18:13, यह. 43:25) </div><div class='q'> <span class="verse" id="V2">२&#160;</span>मुझे भलीं भाँति धोकर मेरा अधर्म दूर कर, </div><div class='q'>और मेरा पाप छुड़ाकर मुझे शुद्ध कर! </div><div class='q'> <span class="verse" id="V3">३&#160;</span>मैं तो अपने अपराधों को जानता हूँ, </div><div class='q'>और मेरा पाप निरन्तर मेरी दृष्टि में रहता है। </div><div class='q'> <span class="verse" id="V4">४&#160;</span>मैंने केवल तेरे ही विरुद्ध पाप किया, </div><div class='q'>और जो तेरी दृष्टि में बुरा है, वही किया है, </div><div class='q'>ताकि तू बोलने में धर्मी </div><div class='q'>और न्याय करने में निष्कलंक ठहरे। (लूका 15:18,21, रोम. 3:4) </div><div class='q'> <span class="verse" id="V5">५&#160;</span>देख, मैं अधर्म के साथ उत्‍पन्‍न हुआ, </div><div class='q'>और पाप के साथ अपनी माता के गर्भ में पड़ा। (यूह. 3:6, रोमि 5:12, इफि 2:3) </div><div class='q'> <span class="verse" id="V6">६&#160;</span>देख, तू हृदय की सच्चाई से प्रसन्‍न होता है; </div><div class='q'>और मेरे मन ही में ज्ञान सिखाएगा। </div><div class='q'> <span class="verse" id="V7">७&#160;</span>जूफा से मुझे शुद्ध कर*, तो मैं पवित्र हो जाऊँगा; </div><div class='q'>मुझे धो, और मैं हिम से भी अधिक श्वेत बनूँगा। </div><div class='q'> <span class="verse" id="V8">८&#160;</span>मुझे हर्ष और आनन्द की बातें सुना, </div><div class='q'>जिससे जो हड्डियाँ तूने तोड़ डाली हैं, वे </div><div class='q'>मगन हो जाएँ। </div><div class='q'> <span class="verse" id="V9">९&#160;</span>अपना मुख मेरे पापों की ओर से फेर ले, </div><div class='q'>और मेरे सारे अधर्म के कामों को मिटा डाल। </div><div class='q'> <span class="verse" id="V10">१०&#160;</span>हे परमेश्‍वर, मेरे अन्दर शुद्ध मन उत्‍पन्‍न कर*, </div><div class='q'>और मेरे भीतर स्थिर आत्मा नये सिरे से उत्‍पन्‍न कर। </div><div class='q'> <span class="verse" id="V11">११&#160;</span>मुझे अपने सामने से निकाल न दे, </div><div class='q'>और अपने पवित्र आत्मा को मुझसे अलग न कर। </div><div class='q'> <span class="verse" id="V12">१२&#160;</span>अपने किए हुए उद्धार का हर्ष मुझे फिर से दे, </div><div class='q'>और उदार आत्मा देकर मुझे सम्भाल। </div><div class='q'> <span class="verse" id="V13">१३&#160;</span>जब मैं अपराधी को तेरा मार्ग सिखाऊँगा, </div><div class='q'>और पापी तेरी ओर फिरेंगे। </div><div class='q'> <span class="verse" id="V14">१४&#160;</span>हे परमेश्‍वर, हे मेरे उद्धारकर्ता परमेश्‍वर, </div><div class='q'>मुझे हत्या के अपराध से छुड़ा ले, </div><div class='q'>तब मैं तेरे धर्म का जयजयकार करने पाऊँगा। </div><div class='q'> <span class="verse" id="V15">१५&#160;</span>हे प्रभु, मेरा मुँह खोल दे </div><div class='q'>तब मैं तेरा गुणानुवाद कर सकूँगा। </div><div class='q'> <span class="verse" id="V16">१६&#160;</span>क्योंकि तू बलि से प्रसन्‍न नहीं होता, </div><div class='q'>नहीं तो मैं देता; </div><div class='q'>होमबलि से भी तू प्रसन्‍न नहीं होता। </div><div class='q'> <span class="verse" id="V17">१७&#160;</span>टूटा मन* परमेश्‍वर के योग्य बलिदान है; </div><div class='q'>हे परमेश्‍वर, तू टूटे और पिसे हुए मन को </div><div class='q'>तुच्छ नहीं जानता। </div><div class='q'> <span class="verse" id="V18">१८&#160;</span>प्रसन्‍न होकर सिय्योन की भलाई कर, </div><div class='q'>यरूशलेम की शहरपनाह को तू बना, </div><div class='q'> <span class="verse" id="V19">१९&#160;</span>तब तू धार्मिकता के बलिदानों से अर्थात् सर्वांग </div><div class='q'>पशुओं के होमबलि से प्रसन्‍न होगा; </div><div class='q'>तब लोग तेरी वेदी पर पवित्र बलिदान चढ़ाएँगे। </div><ul class='tnav'>
<li><a href='index.htm'>भजन संहिता</a></li>
<li><a href='PSA050.htm'>&lt;</a></li>
<li><a href='PSA.htm'>५१</a></li>
<li><a href='PSA052.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
