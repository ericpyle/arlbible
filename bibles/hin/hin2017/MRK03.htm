<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मरकुस ३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मरकुस</a></li>
<li><a href='MRK02.htm'>&lt;</a></li>
<li><a href='MRK.htm'>३</a></li>
<li><a href='MRK04.htm'>&gt;</a></li>
</ul>
<div class="main">
 
<div class='chapterlabel' id="V0"> ३</div><div class='s'>सूखे हाथवाले मनुष्य का चंगा होना </div><div class='p'> <span class="verse" id="V1">१&#160;</span>और वह फिर आराधनालय में गया; और वहाँ एक मनुष्य था, जिसका हाथ सूख गया था।  <span class="verse" id="V2">२&#160;</span>और वे उस पर दोष लगाने के लिये उसकी घात में लगे हुए थे, कि देखें, वह सब्त के दिन में उसे चंगा करता है कि नहीं।  <span class="verse" id="V3">३&#160;</span>उसने सूखे हाथवाले मनुष्य से कहा, “बीच में खड़ा हो।”  <span class="verse" id="V4">४&#160;</span>और उनसे कहा, “क्या सब्त के दिन भला करना उचित है या बुरा करना, प्राण को बचाना या मारना?” पर वे चुप रहे।  <span class="verse" id="V5">५&#160;</span>और उसने उनके मन की कठोरता से उदास होकर, उनको क्रोध से चारों ओर देखा, और उस मनुष्य से कहा, “अपना हाथ बढ़ा।” उसने बढ़ाया, और उसका हाथ अच्छा हो गया।  <span class="verse" id="V6">६&#160;</span>तब फरीसी बाहर जाकर तुरन्त हेरोदियों के साथ उसके विरोध में सम्मति करने लगे, कि उसे किस प्रकार नाश करें। </div><div class='s'>भीड़ का यीशु के पास आना </div><div class='p'> <span class="verse" id="V7">७&#160;</span>और यीशु अपने चेलों के साथ झील की ओर चला गया: और गलील से एक बड़ी भीड़ उसके पीछे हो ली।  <span class="verse" id="V8">८&#160;</span>और यहूदिया, और यरूशलेम और इदूमिया से, और यरदन के पार, और सोर और सीदोन के आस-पास से एक बड़ी भीड़ यह सुनकर, कि वह कैसे अचम्भे के काम करता है, उसके पास आई।  <span class="verse" id="V9">९&#160;</span>और उसने अपने चेलों से कहा, “भीड़ के कारण एक छोटी नाव मेरे लिये तैयार रहे ताकि वे मुझे दबा न सकें।”  <span class="verse" id="V10">१०&#160;</span>क्योंकि उसने बहुतों को चंगा किया था; इसलिए जितने लोग रोग से ग्रसित थे, उसे छूने के लिये उस पर गिरे पड़ते थे।  <span class="verse" id="V11">११&#160;</span>और अशुद्ध आत्माएँ भी, जब उसे देखती थीं, तो उसके आगे गिर पड़ती थीं, और चिल्लाकर कहती थीं कि तू परमेश्‍वर का पुत्र है।  <span class="verse" id="V12">१२&#160;</span>और उसने उन्हें कड़ी चेतावनी दी कि, मुझे प्रगट न करना। </div><div class='s'>यीशु द्वारा बारह प्रेरितों की नियुक्ति </div><div class='p'> <span class="verse" id="V13">१३&#160;</span>फिर वह पहाड़ पर चढ़ गया, और जिन्हें वह चाहता था उन्हें अपने पास बुलाया; और वे उसके पास चले आए।  <span class="verse" id="V14">१४&#160;</span>तब उसने बारह को नियुक्त किया, कि वे उसके साथ-साथ रहें, और वह उन्हें भेजे, कि प्रचार करें।  <span class="verse" id="V15">१५&#160;</span>और दुष्टात्माओं को निकालने का अधिकार रखें।  <span class="verse" id="V16">१६&#160;</span>और वे ये हैं शमौन जिसका नाम उसने पतरस रखा।  <span class="verse" id="V17">१७&#160;</span>और जब्दी का पुत्र याकूब, और याकूब का भाई यूहन्ना, जिनका नाम उसने बुअनरगिस*, अर्थात् गर्जन के पुत्र रखा।  <span class="verse" id="V18">१८&#160;</span>और अन्द्रियास, और फिलिप्पुस, और बरतुल्मै, और मत्ती, और थोमा, और हलफईस का पुत्र याकूब; और तद्दै, और शमौन कनानी।  <span class="verse" id="V19">१९&#160;</span>और यहूदा इस्करियोती, जिस ने उसे पकड़वा भी दिया। </div><div class='s'>यीशु और बालज़बूल </div><div class='p'> <span class="verse" id="V20">२०&#160;</span>और वह घर में आया और ऐसी भीड़ इकट्ठी हो गई, कि वे रोटी भी न खा सके।  <span class="verse" id="V21">२१&#160;</span>जब उसके कुटुम्बियों ने यह सुना, तो उसे पकड़ने के लिये निकले; क्योंकि कहते थे, कि उसका सुध-बुध ठिकाने पर नहीं है।  <span class="verse" id="V22">२२&#160;</span>और शास्त्री जो यरूशलेम से आए थे, यह कहते थे, “उसमें शैतान है,” और यह भी, “वह दुष्टात्माओं के सरदार की सहायता से दुष्टात्माओं को निकालता है।”  <span class="verse" id="V23">२३&#160;</span>और वह उन्हें पास बुलाकर, उनसे दृष्टान्तों* में कहने लगा, “शैतान कैसे शैतान को निकाल सकता है?  <span class="verse" id="V24">२४&#160;</span>और यदि किसी राज्य में फूट पड़े, तो वह राज्य कैसे स्थिर रह सकता है?  <span class="verse" id="V25">२५&#160;</span>और यदि किसी घर में फूट पड़े, तो वह घर क्या स्थिर रह सकेगा?  <span class="verse" id="V26">२६&#160;</span>और यदि शैतान अपना ही विरोधी होकर अपने में फूट डाले, तो वह क्या बना रह सकता है? उसका तो अन्त ही हो जाता है। </div><div class='p'> <span class="verse" id="V27">२७&#160;</span>“किन्तु कोई मनुष्य किसी बलवन्त के घर में घुसकर उसका माल लूट नहीं सकता, जब तक कि वह पहले उस बलवन्त को न बाँध ले; और तब उसके घर को लूट लेगा। </div><div class='p'> <span class="verse" id="V28">२८&#160;</span>“मैं तुम से सच कहता हूँ, कि मनुष्यों के सब पाप और निन्दा जो वे करते हैं, क्षमा की जाएगी।  <span class="verse" id="V29">२९&#160;</span>परन्तु जो कोई पवित्र आत्मा के विरुद्ध निन्दा करे, वह कभी भी क्षमा न किया जाएगा: वरन् वह अनन्त पाप का अपराधी ठहरता है।”  <span class="verse" id="V30">३०&#160;</span>क्योंकि वे यह कहते थे, कि उसमें अशुद्ध आत्मा है। </div><div class='s'>यीशु की माता और भाई </div><div class='p'> <span class="verse" id="V31">३१&#160;</span>और उसकी माता और उसके भाई आए, और बाहर खड़े होकर उसे बुलवा भेजा।  <span class="verse" id="V32">३२&#160;</span>और भीड़ उसके आस-पास बैठी थी, और उन्होंने उससे कहा, “देख, तेरी माता और तेरे भाई बाहर तुझे ढूँढ़ते हैं।”  <span class="verse" id="V33">३३&#160;</span>यीशु ने उन्हें उत्तर दिया, “मेरी माता और मेरे भाई कौन हैं?”  <span class="verse" id="V34">३४&#160;</span>और उन पर जो उसके आस-पास बैठे थे, दृष्टि करके कहा, “देखो, मेरी माता और मेरे भाई यह हैं।  <span class="verse" id="V35">३५&#160;</span>क्योंकि जो कोई परमेश्‍वर की इच्छा पर चले*, वही मेरा भाई, और बहन और माता है।” </div><ul class='tnav'>
<li><a href='index.htm'>मरकुस</a></li>
<li><a href='MRK02.htm'>&lt;</a></li>
<li><a href='MRK.htm'>३</a></li>
<li><a href='MRK04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
