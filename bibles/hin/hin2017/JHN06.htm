<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यूहन्ना ६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यूहन्ना</a></li>
<li><a href='JHN05.htm'>&lt;</a></li>
<li><a href='JHN.htm'>६</a></li>
<li><a href='JHN07.htm'>&gt;</a></li>
</ul>
<div class="main">
 
<div class='chapterlabel' id="V0"> ६</div><div class='s'>पाँच हजार लोगों को खिलाना </div><div class='p'> <span class="verse" id="V1">१&#160;</span>इन बातों के बाद यीशु गलील की झील अर्थात् तिबिरियुस की झील के पार गया।  <span class="verse" id="V2">२&#160;</span>और एक बड़ी भीड़ उसके पीछे हो ली क्योंकि जो आश्चर्यकर्म वह बीमारों पर दिखाता था वे उनको देखते थे*।  <span class="verse" id="V3">३&#160;</span>तब यीशु पहाड़ पर चढ़कर अपने चेलों के साथ वहाँ बैठा।  <span class="verse" id="V4">४&#160;</span>और यहूदियों के फसह का पर्व निकट था।  <span class="verse" id="V5">५&#160;</span>तब यीशु ने अपनी आँखें उठाकर एक बड़ी भीड़ को अपने पास आते देखा, और फिलिप्पुस से कहा, “हम इनके भोजन के लिये कहाँ से रोटी मोल लाएँ?”  <span class="verse" id="V6">६&#160;</span>परन्तु उसने यह बात उसे परखने के लिये कही; क्योंकि वह स्वयं जानता था कि वह क्या करेगा।  <span class="verse" id="V7">७&#160;</span>फिलिप्पुस ने उसको उत्तर दिया, “दो सौ दीनार की रोटी भी उनके लिये पूरी न होंगी कि उनमें से हर एक को थोड़ी-थोड़ी मिल जाए।”  <span class="verse" id="V8">८&#160;</span>उसके चेलों में से शमौन पतरस के भाई अन्द्रियास ने उससे कहा,  <span class="verse" id="V9">९&#160;</span>“यहाँ एक लड़का है, जिसके पास जौ की पाँच रोटी और दो मछलियाँ हैं, परन्तु इतने लोगों के लिये वे क्या हैं।”  <span class="verse" id="V10">१०&#160;</span>यीशु ने कहा, “लोगों को बैठा दो।” उस जगह बहुत घास थी। तब लोग जिनमें पुरुषों की संख्या लगभग पाँच हजार की थी, बैठ गए।  <span class="verse" id="V11">११&#160;</span>तब यीशु ने रोटियाँ लीं, और धन्यवाद करके बैठनेवालों को बाँट दी; और वैसे ही मछलियों में से जितनी वे चाहते थे बाँट दिया।  <span class="verse" id="V12">१२&#160;</span>जब वे खाकर तृप्त हो गए, तो उसने अपने चेलों से कहा, “बचे हुए टुकड़े बटोर लो, कि कुछ फेंका न जाए।”  <span class="verse" id="V13">१३&#160;</span>इसलिए उन्होंने बटोरा, और जौ की पाँच रोटियों के टुकड़े जो खानेवालों से बच रहे थे, उनकी बारह टोकरियाँ भरीं।  <span class="verse" id="V14">१४&#160;</span>तब जो आश्चर्यकर्म उसने कर दिखाया उसे वे लोग देखकर कहने लगे; कि “वह भविष्यद्वक्ता जो जगत में आनेवाला था निश्चय यही है।” (मत्ती 21:11)  <span class="verse" id="V15">१५&#160;</span>यीशु यह जानकर कि वे उसे राजा बनाने के लिये आकर पकड़ना चाहते हैं, फिर पहाड़ पर अकेला चला गया। </div><div class='s'>यीशु का पानी पर चलना </div><div class='p'> <span class="verse" id="V16">१६&#160;</span>फिर जब संध्या हुई, तो उसके चेले झील के किनारे गए,  <span class="verse" id="V17">१७&#160;</span>और नाव पर चढ़कर झील के पार कफरनहूम को जाने लगे। उस समय अंधेरा हो गया था, और यीशु अभी तक उनके पास नहीं आया था।  <span class="verse" id="V18">१८&#160;</span>और आँधी के कारण झील में लहरें उठने लगीं।  <span class="verse" id="V19">१९&#160;</span>तब जब वे खेते-खेते तीन चार मील के लगभग निकल गए, तो उन्होंने यीशु को झील पर चलते, और नाव के निकट आते देखा, और डर गए।  <span class="verse" id="V20">२०&#160;</span>परन्तु उसने उनसे कहा, “मैं हूँ; डरो मत।”  <span class="verse" id="V21">२१&#160;</span>तब वे उसे नाव पर चढ़ा लेने के लिये तैयार हुए और तुरन्त वह नाव उसी स्थान पर जा पहुँची जहाँ वह जाते थे। </div><div class='s'>लोगों का यीशु को ढूँढ़ना </div><div class='p'> <span class="verse" id="V22">२२&#160;</span>दूसरे दिन उस भीड़ ने, जो झील के पार खड़ी थी, यह देखा, कि यहाँ एक को छोड़कर और कोई छोटी नाव न थी, और यीशु अपने चेलों के साथ उस नाव पर न चढ़ा, परन्तु केवल उसके चेले ही गए थे।  <span class="verse" id="V23">२३&#160;</span>(तो भी और छोटी नावें तिबिरियुस से उस जगह के निकट आई, जहाँ उन्होंने प्रभु के धन्यवाद करने के बाद रोटी खाई थी।)  <span class="verse" id="V24">२४&#160;</span>जब भीड़ ने देखा, कि यहाँ न यीशु है, और न उसके चेले, तो वे भी छोटी-छोटी नावों पर चढ़ के यीशु को ढूँढ़ते हुए कफरनहूम को पहुँचे। </div><div class='s'>यीशु जीवन की रोटी </div><div class='p'> <span class="verse" id="V25">२५&#160;</span>और झील के पार उससे मिलकर कहा, “हे रब्बी, तू यहाँ कब आया?”  <span class="verse" id="V26">२६&#160;</span>यीशु ने उन्हें उत्तर दिया, “मैं तुम से सच-सच कहता हूँ, तुम मुझे इसलिए नहीं ढूँढ़ते हो कि तुम ने अचम्भित काम देखे, परन्तु इसलिए कि तुम रोटियाँ खाकर तृप्त हुए।  <span class="verse" id="V27">२७&#160;</span>नाशवान भोजन के लिये परिश्रम न करो*, परन्तु उस भोजन के लिये जो अनन्त जीवन तक ठहरता है, जिसे मनुष्य का पुत्र तुम्हें देगा, क्योंकि पिता, अर्थात् परमेश्‍वर ने उसी पर छाप कर दी है।”  <span class="verse" id="V28">२८&#160;</span>उन्होंने उससे कहा, “परमेश्‍वर के कार्य करने के लिये हम क्या करें?”  <span class="verse" id="V29">२९&#160;</span>यीशु ने उन्हें उत्तर दिया, “परमेश्‍वर का कार्य यह है, कि तुम उस पर, जिसे उसने भेजा है, विश्वास करो।”  <span class="verse" id="V30">३०&#160;</span>तब उन्होंने उससे कहा, “फिर तू कौन सा चिन्ह दिखाता है कि हम उसे देखकर तुझ पर विश्वास करें? तू कौन सा काम दिखाता है?  <span class="verse" id="V31">३१&#160;</span>हमारे पूर्वजों ने जंगल में मन्ना खाया; जैसा लिखा है, ‘उसने उन्हें खाने के लिये स्वर्ग से रोटी दी’।” (भज. 78:24)  <span class="verse" id="V32">३२&#160;</span>यीशु ने उनसे कहा, “मैं तुम से सच-सच कहता हूँ कि मूसा ने तुम्हें वह रोटी स्वर्ग से न दी, परन्तु मेरा पिता तुम्हें सच्ची रोटी स्वर्ग से देता है।  <span class="verse" id="V33">३३&#160;</span>क्योंकि परमेश्‍वर की रोटी वही है, जो स्वर्ग से उतरकर जगत को जीवन देती है।”  <span class="verse" id="V34">३४&#160;</span>तब उन्होंने उससे कहा, “हे स्वामी, यह रोटी हमें सर्वदा दिया कर।”  <span class="verse" id="V35">३५&#160;</span>यीशु ने उनसे कहा, “जीवन की रोटी मैं हूँ*: जो मेरे पास आएगा वह कभी भूखा न होगा और जो मुझ पर विश्वास करेगा, वह कभी प्यासा न होगा।  <span class="verse" id="V36">३६&#160;</span>परन्तु मैंने तुम से कहा, कि तुम ने मुझे देख भी लिया है, तो भी विश्वास नहीं करते।  <span class="verse" id="V37">३७&#160;</span>जो कुछ पिता मुझे देता है वह सब मेरे पास आएगा, और जो कोई मेरे पास आएगा उसे मैं कभी न निकालूँगा।  <span class="verse" id="V38">३८&#160;</span>क्योंकि मैं अपनी इच्छा नहीं, वरन् अपने भेजनेवाले की इच्छा पूरी करने के लिये स्वर्ग से उतरा हूँ।  <span class="verse" id="V39">३९&#160;</span>और मेरे भेजनेवाले की इच्छा यह है कि जो कुछ उसने मुझे दिया है, उसमें से मैं कुछ न खोऊँ परन्तु उसे अन्तिम दिन फिर जिला उठाऊँ।  <span class="verse" id="V40">४०&#160;</span>क्योंकि मेरे पिता की इच्छा यह है, कि जो कोई पुत्र को देखे, और उस पर विश्वास करे, वह अनन्त जीवन पाए; और मैं उसे अन्तिम दिन फिर जिला उठाऊँगा।”  <span class="verse" id="V41">४१&#160;</span>तब यहूदी उस पर कुड़कुड़ाने लगे, इसलिए कि उसने कहा था, “जो रोटी स्वर्ग से उतरी, वह मैं हूँ।”  <span class="verse" id="V42">४२&#160;</span>और उन्होंने कहा, “क्या यह यूसुफ का पुत्र यीशु नहीं, जिसके माता-पिता को हम जानते हैं? तो वह क्यों कहता है कि मैं स्वर्ग से उतरा हूँ?”  <span class="verse" id="V43">४३&#160;</span>यीशु ने उनको उत्तर दिया, “आपस में मत कुड़कुड़ाओ।  <span class="verse" id="V44">४४&#160;</span>कोई मेरे पास नहीं आ सकता, जब तक पिता, जिसने मुझे भेजा है, उसे खींच न ले; और मैं उसको अन्तिम दिन फिर जिला उठाऊँगा।  <span class="verse" id="V45">४५&#160;</span>भविष्यद्वक्ताओं के लेखों में यह लिखा है, ‘वे सब परमेश्‍वर की ओर से सिखाए हुए होंगे।’ जिस किसी ने पिता से सुना और सीखा है, वह मेरे पास आता है। (यशा. 54:13)  <span class="verse" id="V46">४६&#160;</span>यह नहीं, कि किसी ने पिता को देखा है परन्तु जो परमेश्‍वर की ओर से है, केवल उसी ने पिता को देखा है।  <span class="verse" id="V47">४७&#160;</span>मैं तुम से सच-सच कहता हूँ, कि जो कोई विश्वास करता है, अनन्त जीवन उसी का है।  <span class="verse" id="V48">४८&#160;</span>जीवन की रोटी मैं हूँ।  <span class="verse" id="V49">४९&#160;</span>तुम्हारे पूर्वजों ने जंगल में मन्ना खाया और मर गए।  <span class="verse" id="V50">५०&#160;</span>यह वह रोटी है जो स्वर्ग से उतरती है ताकि मनुष्य उसमें से खाए और न मरे।  <span class="verse" id="V51">५१&#160;</span>जीवन की रोटी जो स्वर्ग से उतरी मैं हूँ। यदि कोई इस रोटी में से खाए, तो सर्वदा जीवित रहेगा; और जो रोटी मैं जगत के जीवन के लिये दूँगा, वह मेरा माँस है।”  <span class="verse" id="V52">५२&#160;</span>इस पर यहूदी यह कहकर आपस में झगड़ने लगे, “यह मनुष्य कैसे हमें अपना माँस खाने को दे सकता है?”  <span class="verse" id="V53">५३&#160;</span>यीशु ने उनसे कहा, “मैं तुम से सच-सच कहता हूँ जब तक मनुष्य के पुत्र का माँस न खाओ, और उसका लहू न पीओ, तुम में जीवन नहीं।  <span class="verse" id="V54">५४&#160;</span>जो मेरा माँस खाता, और मेरा लहू पीता हैं, अनन्त जीवन उसी का है, और मैं अन्तिम दिन फिर उसे जिला उठाऊँगा।  <span class="verse" id="V55">५५&#160;</span>क्योंकि मेरा माँस वास्तव में खाने की वस्तु है और मेरा लहू वास्तव में पीने की वस्तु है।  <span class="verse" id="V56">५६&#160;</span>जो मेरा माँस खाता और मेरा लहू पीता है, वह मुझ में स्थिर बना रहता है*, और मैं उसमें।  <span class="verse" id="V57">५७&#160;</span>जैसा जीविते पिता ने मुझे भेजा और मैं पिता के कारण जीवित हूँ वैसा ही वह भी जो मुझे खाएगा मेरे कारण जीवित रहेगा।  <span class="verse" id="V58">५८&#160;</span>जो रोटी स्वर्ग से उतरी यही है, पूर्वजों के समान नहीं कि खाया, और मर गए; जो कोई यह रोटी खाएगा, वह सर्वदा जीवित रहेगा।”  <span class="verse" id="V59">५९&#160;</span>ये बातें उसने कफरनहूम के एक आराधनालय में उपदेश देते समय कहीं। </div><div class='s'>अनन्त जीवन के वचन </div><div class='p'> <span class="verse" id="V60">६०&#160;</span>इसलिए उसके चेलों में से बहुतों ने यह सुनकर कहा, “यह तो कठोर शिक्षा है; इसे कौन मान सकता है?”  <span class="verse" id="V61">६१&#160;</span>यीशु ने अपने मन में यह जानकर कि मेरे चेले आपस में इस बात पर कुड़कुड़ाते हैं, उनसे पूछा, “क्या इस बात से तुम्हें ठोकर लगती है?  <span class="verse" id="V62">६२&#160;</span>और यदि तुम मनुष्य के पुत्र को जहाँ वह पहले था, वहाँ ऊपर जाते देखोगे, तो क्या होगा? (भज. 47:5)  <span class="verse" id="V63">६३&#160;</span>आत्मा तो जीवनदायक है, शरीर से कुछ लाभ नहीं। जो बातें मैंने तुम से कहीं हैं वे आत्मा है, और जीवन भी हैं।  <span class="verse" id="V64">६४&#160;</span>परन्तु तुम में से कितने ऐसे हैं जो विश्वास नहीं करते।” क्योंकि यीशु तो पहले ही से जानता था कि जो विश्वास नहीं करते, वे कौन हैं; और कौन मुझे पकड़वाएगा।  <span class="verse" id="V65">६५&#160;</span>और उसने कहा, “इसलिए मैंने तुम से कहा था कि जब तक किसी को पिता की ओर से यह वरदान न दिया जाए तब तक वह मेरे पास नहीं आ सकता।” </div><div class='s'>पतरस का विश्वास </div><div class='p'> <span class="verse" id="V66">६६&#160;</span>इस पर उसके चेलों में से बहुत सारे उल्टे फिर गए और उसके बाद उसके साथ न चले।  <span class="verse" id="V67">६७&#160;</span>तब यीशु ने उन बारहों से कहा, “क्या तुम भी चले जाना चाहते हो?”  <span class="verse" id="V68">६८&#160;</span>शमौन पतरस ने उसको उत्तर दिया, “हे प्रभु, हम किस के पास जाएँ? अनन्त जीवन की बातें तो तेरे ही पास हैं।  <span class="verse" id="V69">६९&#160;</span>और हमने विश्वास किया, और जान गए हैं, कि परमेश्‍वर का पवित्र जन तू ही है।”  <span class="verse" id="V70">७०&#160;</span>यीशु ने उन्हें उत्तर दिया, “क्या मैंने तुम बारहों को नहीं चुन लिया? तो भी तुम में से एक व्यक्ति शैतान है।”  <span class="verse" id="V71">७१&#160;</span>यह उसने शमौन इस्करियोती के पुत्र यहूदा के विषय में कहा, क्योंकि यही जो उन बारहों में से था, उसे पकड़वाने को था। </div><ul class='tnav'>
<li><a href='index.htm'>यूहन्ना</a></li>
<li><a href='JHN05.htm'>&lt;</a></li>
<li><a href='JHN.htm'>६</a></li>
<li><a href='JHN07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
