<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ७१</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA070.htm'>&lt;</a></li>
<li><a href='PSA.htm'>७१</a></li>
<li><a href='PSA072.htm'>&gt;</a></li>
</ul>
<div class="main">
 
<div class='chapterlabel' id="V0"> ७१</div><div class='s'>एक वृद्ध की प्रार्थना </div><div class='b'> &#160; </div><div class='p'> <span class="verse" id="V1">१&#160;</span>हे यहोवा, मैं तेरा शरणागत हूँ; </div><div class='q'>मुझे लज्जित न होने दे। </div><div class='q'> <span class="verse" id="V2">२&#160;</span>तू तो धर्मी है, मुझे छुड़ा और मेरा उद्धार कर; </div><div class='q'>मेरी ओर कान लगा, और मेरा उद्धार कर। </div><div class='q'> <span class="verse" id="V3">३&#160;</span>मेरे लिये सनातन काल की चट्टान का धाम बन, जिसमें मैं नित्य जा सकूँ; </div><div class='q'>तूने मेरे उद्धार की आज्ञा तो दी है, </div><div class='q'>क्योंकि तू मेरी चट्टान और मेरा गढ़ ठहरा है। </div><div class='q'> <span class="verse" id="V4">४&#160;</span>हे मेरे परमेश्‍वर, दुष्ट के </div><div class='q'>और कुटिल और क्रूर मनुष्य के हाथ से मेरी रक्षा कर। </div><div class='q'> <span class="verse" id="V5">५&#160;</span>क्योंकि हे प्रभु यहोवा, मैं तेरी ही बाट जोहता आया हूँ; </div><div class='q'>बचपन से मेरा आधार तू है। </div><div class='q'> <span class="verse" id="V6">६&#160;</span>मैं गर्भ से निकलते ही, तेरे द्वारा सम्भाला गया; </div><div class='q'>मुझे माँ की कोख से तू ही ने निकाला*; </div><div class='q'>इसलिए मैं नित्य तेरी स्तुति करता रहूँगा। </div><div class='q'> <span class="verse" id="V7">७&#160;</span>मैं बहुतों के लिये चमत्कार बना हूँ; </div><div class='q'>परन्तु तू मेरा दृढ़ शरणस्थान है। </div><div class='q'> <span class="verse" id="V8">८&#160;</span>मेरे मुँह से तेरे गुणानुवाद, </div><div class='q'>और दिन भर तेरी शोभा का वर्णन बहुत हुआ करे। </div><div class='q'> <span class="verse" id="V9">९&#160;</span>बुढ़ापे के समय मेरा त्याग न कर; </div><div class='q'>जब मेरा बल घटे तब मुझ को छोड़ न दे। </div><div class='q'> <span class="verse" id="V10">१०&#160;</span>क्योंकि मेरे शत्रु मेरे विषय बातें करते हैं, </div><div class='q'>और जो मेरे प्राण की ताक में हैं, </div><div class='q'>वे आपस में यह सम्मति करते हैं कि </div><div class='q'> <span class="verse" id="V11">११&#160;</span>परमेश्‍वर ने उसको छोड़ दिया है; </div><div class='q'>उसका पीछा करके उसे पकड़ लो, क्योंकि उसका कोई छुड़ानेवाला नहीं। </div><div class='q'> <span class="verse" id="V12">१२&#160;</span>हे परमेश्‍वर, मुझसे दूर न रह; </div><div class='q'>हे मेरे परमेश्‍वर, मेरी सहायता के लिये फुर्ती कर! </div><div class='q'> <span class="verse" id="V13">१३&#160;</span>जो मेरे प्राण के विरोधी हैं, वे लज्जित हो </div><div class='q'>और उनका अन्त हो जाए; </div><div class='q'>जो मेरी हानि के अभिलाषी हैं, वे नामधराई </div><div class='q'>और अनादर में गड़ जाएँ। </div><div class='q'> <span class="verse" id="V14">१४&#160;</span>मैं तो निरन्तर आशा लगाए रहूँगा, </div><div class='q'>और तेरी स्तुति अधिकाधिक करता जाऊँगा। </div><div class='q'> <span class="verse" id="V15">१५&#160;</span>मैं अपने मुँह से तेरे धर्म का, </div><div class='q'>और तेरे किए हुए उद्धार का वर्णन दिन भर करता रहूँगा, </div><div class='q'>क्योंकि उनका पूरा ब्योरा मेरी समझ से परे है। </div><div class='q'> <span class="verse" id="V16">१६&#160;</span>मैं प्रभु यहोवा के पराक्रम के कामों का वर्णन करता हुआ आऊँगा, </div><div class='q'>मैं केवल तेरे ही धर्म की चर्चा किया करूँगा। </div><div class='q'> <span class="verse" id="V17">१७&#160;</span>हे परमेश्‍वर, तू तो मुझ को बचपन ही से सिखाता आया है, </div><div class='q'>और अब तक मैं तेरे आश्चर्यकर्मों का प्रचार करता आया हूँ। </div><div class='q'> <span class="verse" id="V18">१८&#160;</span>इसलिए हे परमेश्‍वर जब मैं बूढ़ा हो जाऊँ </div><div class='q'>और मेरे बाल पक जाएँ, तब भी तू मुझे न छोड़, </div><div class='q'>जब तक मैं आनेवाली पीढ़ी के लोगों को </div><div class='q'>तेरा बाहुबल और सब उत्‍पन्‍न होनेवालों को तेरा पराक्रम सुनाऊँ। </div><div class='q'> <span class="verse" id="V19">१९&#160;</span>हे परमेश्‍वर, तेरा धर्म अति महान है। </div><div class='q'>तू जिस ने महाकार्य किए हैं, </div><div class='q'>हे परमेश्‍वर तेरे तुल्य कौन है? </div><div class='q'> <span class="verse" id="V20">२०&#160;</span>तूने तो हमको बहुत से कठिन कष्ट दिखाए हैं </div><div class='q'>परन्तु अब तू फिर से हमको जिलाएगा; </div><div class='q'>और पृथ्वी के गहरे गड्ढे में से उबार लेगा*। </div><div class='q'> <span class="verse" id="V21">२१&#160;</span>तू मेरे सम्मान को बढ़ाएगा*, </div><div class='q'>और फिरकर मुझे शान्ति देगा। </div><div class='q'> <span class="verse" id="V22">२२&#160;</span>हे मेरे परमेश्‍वर, </div><div class='q'>मैं भी तेरी सच्चाई का धन्यवाद सारंगी बजाकर गाऊँगा; </div><div class='q'>हे इस्राएल के पवित्र मैं वीणा बजाकर तेरा भजन गाऊँगा। </div><div class='q'> <span class="verse" id="V23">२३&#160;</span>जब मैं तेरा भजन गाऊँगा, तब अपने मुँह से </div><div class='q'>और अपने प्राण से भी जो तूने बचा लिया है, जयजयकार करूँगा। </div><div class='q'> <span class="verse" id="V24">२४&#160;</span>और मैं तेरे धर्म की चर्चा दिन भर करता रहूँगा; </div><div class='q'>क्योंकि जो मेरी हानि के अभिलाषी थे, </div><div class='q'>वे लज्जित और अपमानित हुए। </div><ul class='tnav'>
<li><a href='index.htm'>भजन संहिता</a></li>
<li><a href='PSA070.htm'>&lt;</a></li>
<li><a href='PSA.htm'>७१</a></li>
<li><a href='PSA072.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
