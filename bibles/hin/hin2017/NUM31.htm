<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल गिनती ३१</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>गिनती</a></li>
<li><a href='NUM30.htm'>&lt;</a></li>
<li><a href='NUM.htm'>३१</a></li>
<li><a href='NUM32.htm'>&gt;</a></li>
</ul>
<div class="main">
 
<div class='chapterlabel' id="V0"> ३१</div><div class='s'>मिद्यानियों से पलटा लेने का वर्णन </div><div class='p'> <span class="verse" id="V1">१&#160;</span>फिर यहोवा ने मूसा से कहा,  <span class="verse" id="V2">२&#160;</span>“मिद्यानियों* से इस्राएलियों का पलटा ले; उसके बाद तू अपने लोगों में जा मिलेगा।”  <span class="verse" id="V3">३&#160;</span>तब मूसा ने लोगों से कहा, “अपने में से पुरुषों को युद्ध के लिये हथियार धारण कराओ कि वे मिद्यानियों पर चढ़कर उनसे यहोवा का पलटा लें।  <span class="verse" id="V4">४&#160;</span>इस्राएल के सब गोत्रों में से प्रत्येक गोत्र के एक-एक हजार पुरुषों को युद्ध करने के लिये भेजो।”  <span class="verse" id="V5">५&#160;</span>तब इस्राएल के सब गोत्रों में से प्रत्येक गोत्र के एक-एक हजार पुरुष चुने गये, अर्थात् युद्ध के लिये हथियार-बन्द बारह हजार पुरुष।  <span class="verse" id="V6">६&#160;</span>प्रत्येक गोत्र में से उन हजार-हजार पुरुषों को, और एलीआजर याजक के पुत्र पीनहास को, मूसा ने युद्ध करने के लिये भेजा, और पीनहास के हाथ में पवित्रस्‍थान के पात्र और वे तुरहियां थीं जो साँस बाँध-बाँध कर फूँकी जाती थीं।  <span class="verse" id="V7">७&#160;</span>और जो आज्ञा यहोवा ने मूसा को दी थी, उसके अनुसार उन्होंने मिद्यानियों से युद्ध करके सब पुरुषों को घात किया।  <span class="verse" id="V8">८&#160;</span>और शेष मारे हुओं को छोड़ उन्होंने एवी, रेकेम, सूर, हूर, और रेबा नामक मिद्यान के पाँचों राजाओं को घात किया; और बोर के पुत्र बिलाम को भी उन्होंने तलवार से घात किया।  <span class="verse" id="V9">९&#160;</span>और इस्राएलियों ने मिद्यानी स्त्रियों को बाल-बच्चों समेत बन्दी बना लिया; और उनके गाय-बैल, भेड़-बकरी, और उनकी सारी सम्पत्ति को लूट लिया।  <span class="verse" id="V10">१०&#160;</span>और उनके निवास के सब नगरों, और सब छावनियों को फूँक दिया;  <span class="verse" id="V11">११&#160;</span>तब वे, क्या मनुष्य क्या पशु, सब बन्दियों और सारी लूट-पाट को लेकर  <span class="verse" id="V12">१२&#160;</span>यरीहो के पास की यरदन नदी के तट पर, मोआब के अराबा में, छावनी के निकट, मूसा और एलीआजर याजक और इस्राएलियों की मण्डली के पास आए। </div><div class='s'>युद्ध से सेना की वापसी </div><div class='p'> <span class="verse" id="V13">१३&#160;</span>तब मूसा और एलीआजर याजक और मण्डली के सब प्रधान छावनी के बाहर उनका स्वागत करने को निकले।  <span class="verse" id="V14">१४&#160;</span>और मूसा सहस्‍त्रपति-शतपति आदि, सेनापतियों से, जो युद्ध करके लौटे आते थे क्रोधित होकर कहने लगा,  <span class="verse" id="V15">१५&#160;</span>“क्या तुमने सब स्त्रियों को जीवित छोड़ दिया?  <span class="verse" id="V16">१६&#160;</span>देखे, बिलाम की सम्मति से, पोर के विषय में इस्राएलियों से यहोवा का विश्वासघात इन्हीं स्त्रियों ने कराया, और यहोवा की मण्डली में मरी फैली।  <span class="verse" id="V17">१७&#160;</span>इसलिए अब बाल-बच्चों में से हर एक लड़के को, और जितनी स्त्रियों ने पुरुष का मुँह देखा हो उन सभी को घात करो।  <span class="verse" id="V18">१८&#160;</span>परन्तु जितनी लड़कियों ने पुरुष का मुँह न देखा हो उन सभी को तुम अपने लिये जीवित रखो।  <span class="verse" id="V19">१९&#160;</span>और तुम लोग सात दिन तक छावनी के बाहर रहो, और तुम में से जितनों ने किसी प्राणी को घात किया, और जितनों ने किसी मरे हुए को छुआ हो, वे सब अपने-अपने बन्दियों समेत तीसरे और सातवें दिनों में अपने-अपने को पाप छुड़ाकर पावन करें।  <span class="verse" id="V20">२०&#160;</span>और सब वस्त्रों, और चमड़े की बनी हुई सब वस्तुओं, और बकरी के बालों की और लकड़ी की बनी हुई सब वस्तुओं को पावन कर लो।”  <span class="verse" id="V21">२१&#160;</span>तब एलीआजर याजक ने सेना के उन पुरुषों से जो युद्ध करने गए थे कहा, “व्यवस्था की जिस विधि की आज्ञा यहोवा ने मूसा को दी है वह यह है:  <span class="verse" id="V22">२२&#160;</span>सोना, चाँदी, पीतल, लोहा, टीन, और सीसा,  <span class="verse" id="V23">२३&#160;</span>जो कुछ आग में ठहर सके उसको आग में डालो, तब वह शुद्ध ठहरेगा; तो भी वह अशुद्धता से छुड़ानेवाले जल के द्वारा पावन किया जाए; परन्तु जो कुछ आग में न ठहर सके उसे जल में डुबाओ।  <span class="verse" id="V24">२४&#160;</span>और सातवें दिन अपने वस्त्रों को धोना, तब तुम शुद्ध ठहरोगे; और तब छावनी में आना।” </div><div class='s'>लूट का बँटवारा </div><div class='p'> <span class="verse" id="V25">२५&#160;</span>फिर यहोवा ने मूसा से कहा,  <span class="verse" id="V26">२६&#160;</span>“एलीआजर याजक और मण्डली के पितरों के घरानों के मुख्य-मुख्य पुरुषों को साथ लेकर तू लूट के मनुष्यों और पशुओं की गिनती कर;  <span class="verse" id="V27">२७&#160;</span>तब उनको आधा-आधा करके एक भाग उन सिपाहियों को जो युद्ध करने को गए थे, और दूसरा भाग मण्डली को दे।  <span class="verse" id="V28">२८&#160;</span>फिर जो सिपाही युद्ध करने को गए थे, उनके आधे में से यहोवा के लिये, क्या मनुष्य, क्या गाय-बैल, क्या गदहे, क्या भेड़-बकरियाँ  <span class="verse" id="V29">२९&#160;</span>पाँच सौ के पीछे एक को मानकर ले ले; और यहोवा की भेंट करके एलीआजर याजक को दे-दे।  <span class="verse" id="V30">३०&#160;</span>फिर इस्राएलियों के आधे में से, क्या मनुष्य, क्या गाय-बैल, क्या गदहे, क्या भेड़-बकरियाँ, क्या किसी प्रकार का पशु हो, पचास के पीछे एक लेकर यहोवा के निवास की रखवाली करनेवाले लेवियों को दे।” (गिनती. 31:42-47, गिनती. 3:7-8, 25, 31, 36)  <span class="verse" id="V31">३१&#160;</span>यहोवा की इस आज्ञा के अनुसार जो उसने मूसा को दी मूसा और एलीआजर याजक ने किया।  <span class="verse" id="V32">३२&#160;</span>और जो वस्तुएँ सेना के पुरुषों ने अपने-अपने लिये लूट ली थीं उनसे अधिक की लूट यह थी; अर्थात् छः लाख पचहत्तर हजार भेड़-बकरियाँ,  <span class="verse" id="V33">३३&#160;</span>बहत्तर हजार गाय बैल,  <span class="verse" id="V34">३४&#160;</span>इकसठ हजार गदहे,  <span class="verse" id="V35">३५&#160;</span>और मनुष्यों में से जिन स्त्रियों ने पुरुष का मुँह नहीं देखा था वह सब बत्तीस हजार थीं।  <span class="verse" id="V36">३६&#160;</span>और इसका आधा, अर्थात् उनका भाग जो युद्ध करने को गए थे, उसमें भेड़-बकरियाँ तीन लाख साढ़े सैंतीस हजार,  <span class="verse" id="V37">३७&#160;</span>जिनमें से पौने सात सौ भेड़-बकरियाँ यहोवा का कर ठहरीं।  <span class="verse" id="V38">३८&#160;</span>और गाय-बैल छत्तीस हजार, जिनमें से बहत्तर यहोवा का कर ठहरे।  <span class="verse" id="V39">३९&#160;</span>और गदहे साढ़े तीस हजार, जिनमें से इकसठ यहोवा का कर ठहरे।  <span class="verse" id="V40">४०&#160;</span>और मनुष्य सोलह हजार जिनमें से बत्तीस प्राणी यहोवा का कर ठहरे।  <span class="verse" id="V41">४१&#160;</span>इस कर को जो यहोवा की भेंट थी मूसा ने यहोवा की आज्ञा के अनुसार एलीआजर याजक को दिया।  <span class="verse" id="V42">४२&#160;</span>इस्राएलियों की मण्डली का आधा भाग, जिसे मूसा ने युद्ध करनेवाले पुरुषों के पास से अलग किया था  <span class="verse" id="V43">४३&#160;</span>तीन लाख साढ़े सैंतीस हजार भेड़-बकरियाँ  <span class="verse" id="V44">४४&#160;</span>छत्तीस हजार गाय-बैल,  <span class="verse" id="V45">४५&#160;</span>साढ़े तीस हजार गदहे,  <span class="verse" id="V46">४६&#160;</span>और सोलह हजार मनुष्य हुए।  <span class="verse" id="V47">४७&#160;</span>इस आधे में से, यहोवा की आज्ञा के अनुसार मूसा ने, क्या मनुष्य क्या पशु, पचास में से एक लेकर यहोवा के निवास की रखवाली करनेवाले लेवियों को दिया।  <span class="verse" id="V48">४८&#160;</span>तब सहस्‍त्रपति-शतपति आदि, जो सरदार सेना के हजारों के ऊपर नियुक्त थे, वे मूसा के पास आकर कहने लगे,  <span class="verse" id="V49">४९&#160;</span>“जो सिपाही हमारे अधीन थे उनकी तेरे दासों ने गिनती ली, और उनमें से एक भी नहीं घटा।  <span class="verse" id="V50">५०&#160;</span>इसलिए पायजेब, कड़े, मुंदरियाँ, बालियाँ, बाजूबन्द, सोने के जो गहने, जिसने पाया है, उनको हम यहोवा के सामने अपने प्राणों के निमित्त प्रायश्चित करने को यहोवा की भेंट करके ले आए हैं।”  <span class="verse" id="V51">५१&#160;</span>तब मूसा और एलीआजर याजक ने उनसे वे सब सोने के नक्काशीदार गहने ले लिए।  <span class="verse" id="V52">५२&#160;</span>और सहस्‍त्रपतियों और शतपतियों ने जो भेंट का सोना यहोवा की भेंट करके दिया वह सब सोलह हजार साढ़े सात सौ शेकेल का था।  <span class="verse" id="V53">५३&#160;</span>(योद्धाओं ने तो अपने-अपने लिये लूट ले ली थी।) (गिन. 31:32; व्य. 20:14)  <span class="verse" id="V54">५४&#160;</span>यह सोना मूसा और एलीआजर याजक ने सहस्‍त्रपतियों और शतपतियों से लेकर मिलापवाले तम्बू में पहुँचा दिया, कि इस्राएलियों के लिये यहोवा के सामने स्मरण दिलानेवाली वस्तु ठहरे। (निर्गमन. 30:16) </div><ul class='tnav'>
<li><a href='index.htm'>गिनती</a></li>
<li><a href='NUM30.htm'>&lt;</a></li>
<li><a href='NUM.htm'>३१</a></li>
<li><a href='NUM32.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
