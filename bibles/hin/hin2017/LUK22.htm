<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका २२</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='LUK21.htm'>&lt;</a></li>
<li><a href='LUK.htm'>२२</a></li>
<li><a href='LUK23.htm'>&gt;</a></li>
</ul>
<div class="main">
 
<div class='chapterlabel' id="V0"> २२</div><div class='s'>यीशु की हत्या का षड़यंत्र </div><div class='p'> <span class="verse" id="V1">१&#160;</span>अख़मीरी रोटी का पर्व जो फसह कहलाता है, निकट था।  <span class="verse" id="V2">२&#160;</span>और प्रधान याजक और शास्त्री इस बात की खोज में थे कि उसको कैसे मार डालें, पर वे लोगों से डरते थे। </div><div class='s'>यहूदा इस्करियोती का विश्वासघात </div><div class='p'> <span class="verse" id="V3">३&#160;</span>और शैतान यहूदा में समाया*, जो इस्करियोती कहलाता और बारह चेलों में गिना जाता था।  <span class="verse" id="V4">४&#160;</span>उसने जाकर प्रधान याजकों और पहरुओं के सरदारों के साथ बातचीत की, कि उसको किस प्रकार उनके हाथ पकड़वाए।  <span class="verse" id="V5">५&#160;</span>वे आनन्दित हुए, और उसे रुपये देने का वचन दिया।  <span class="verse" id="V6">६&#160;</span>उसने मान लिया, और अवसर ढूँढ़ने लगा, कि बिना उपद्रव के उसे उनके हाथ पकड़वा दे। </div><div class='s'>फसह की तैयारी </div><div class='p'> <span class="verse" id="V7">७&#160;</span>तब अख़मीरी रोटी के पर्व का दिन आया, जिसमें फसह का मेम्‍ना बलि करना अवश्य था। (निर्ग. 12:3,6,8,14)  <span class="verse" id="V8">८&#160;</span>और यीशु ने पतरस और यूहन्ना को यह कहकर भेजा, “जाकर हमारे खाने के लिये फसह तैयार करो।”  <span class="verse" id="V9">९&#160;</span>उन्होंने उससे पूछा, “तू कहाँ चाहता है, कि हम तैयार करें?”  <span class="verse" id="V10">१०&#160;</span>उसने उनसे कहा, “देखो, नगर में प्रवेश करते ही एक मनुष्य जल का घड़ा उठाए हुए तुम्हें मिलेगा, जिस घर में वह जाए; तुम उसके पीछे चले जाना,  <span class="verse" id="V11">११&#160;</span>और उस घर के स्वामी से कहो, ‘गुरु तुझ से कहता है; कि वह पाहुनशाला कहाँ है जिसमें मैं अपने चेलों के साथ फसह खाऊँ?’  <span class="verse" id="V12">१२&#160;</span>वह तुम्हें एक सजी-सजाई बड़ी अटारी दिखा देगा; वहाँ तैयारी करना।  <span class="verse" id="V13">१३&#160;</span>उन्होंने जाकर, जैसा उसने उनसे कहा था, वैसा ही पाया, और फसह तैयार किया। </div><div class='s'>प्रभु का अन्तिम भोज </div><div class='p'> <span class="verse" id="V14">१४&#160;</span>जब घड़ी पहुँची, तो वह प्रेरितों के साथ भोजन करने बैठा।  <span class="verse" id="V15">१५&#160;</span>और उसने उनसे कहा, “मुझे बड़ी लालसा थी, कि दुःख-भोगने से पहले यह फसह तुम्हारे साथ खाऊँ।  <span class="verse" id="V16">१६&#160;</span>क्योंकि मैं तुम से कहता हूँ, कि जब तक वह परमेश्‍वर के राज्य में पूरा न हो तब तक मैं उसे कभी न खाऊँगा।”  <span class="verse" id="V17">१७&#160;</span>तब उसने कटोरा लेकर धन्यवाद किया और कहा, “इसको लो और आपस में बाँट लो।  <span class="verse" id="V18">१८&#160;</span>क्योंकि मैं तुम से कहता हूँ, कि जब तक परमेश्‍वर का राज्य न आए तब तक मैं दाखरस अब से कभी न पीऊँगा।”  <span class="verse" id="V19">१९&#160;</span>फिर उसने रोटी ली, और धन्यवाद करके तोड़ी, और उनको यह कहते हुए दी, “यह मेरी देह है, जो तुम्हारे लिये दी जाती है: मेरे स्मरण के लिये यही किया करो।”  <span class="verse" id="V20">२०&#160;</span>इसी रीति से उसने भोजन के बाद कटोरा भी यह कहते हुए दिया, “यह कटोरा मेरे उस लहू में जो तुम्हारे लिये बहाया जाता है नई वाचा है। (निर्ग. 24:8, 1 कुरि. 11:25, मत्ती 26:28, जक. 9:11)  <span class="verse" id="V21">२१&#160;</span>पर देखो, मेरे पकड़वानेवाले का हाथ मेरे साथ मेज पर है। (भज. 41:9)  <span class="verse" id="V22">२२&#160;</span>क्योंकि मनुष्य का पुत्र तो जैसा उसके लिये ठहराया गया, जाता ही है, पर हाय उस मनुष्य पर, जिसके द्वारा वह पकड़वाया जाता है!”  <span class="verse" id="V23">२३&#160;</span>तब वे आपस में पूछ-ताछ करने लगे, “हम में से कौन है, जो यह काम करेगा?” </div><div class='s'>कौन बड़ा समझा जाएगा? </div><div class='p'> <span class="verse" id="V24">२४&#160;</span>उनमें यह वाद-विवाद भी हुआ; कि हम में से कौन बड़ा समझा जाता है?  <span class="verse" id="V25">२५&#160;</span>उसने उनसे कहा, “अन्यजातियों के राजा उन पर प्रभुता करते हैं; और जो उन पर अधिकार रखते हैं, वे उपकारक कहलाते हैं।  <span class="verse" id="V26">२६&#160;</span>परन्तु तुम ऐसे न होना; वरन् जो तुम में बड़ा है, वह छोटे के समान और जो प्रधान है, वह सेवक के समान बने।  <span class="verse" id="V27">२७&#160;</span>क्योंकि बड़ा कौन है; वह जो भोजन पर बैठा या वह जो सेवा करता है? क्या वह नहीं जो भोजन पर बैठा है? पर मैं तुम्हारे बीच में सेवक के समान हूँ। </div><div class='p'> <span class="verse" id="V28">२८&#160;</span>“परन्तु तुम वह हो, जो मेरी परीक्षाओं में लगातार मेरे साथ रहे;  <span class="verse" id="V29">२९&#160;</span>और जैसे मेरे पिता ने मेरे लिये एक राज्य ठहराया है, वैसे ही मैं भी तुम्हारे लिये ठहराता हूँ।  <span class="verse" id="V30">३०&#160;</span>ताकि तुम मेरे राज्य में मेरी मेज पर खाओ-पीओ; वरन् सिंहासनों पर बैठकर इस्राएल के बारह गोत्रों का न्याय करो। </div><div class='s'>पतरस के इन्कार की भविष्यद्वाणी </div><div class='p'> <span class="verse" id="V31">३१&#160;</span>“शमौन, हे शमौन, शैतान ने तुम लोगों को माँग लिया है कि गेहूँ के समान फटके*।  <span class="verse" id="V32">३२&#160;</span>परन्तु मैंने तेरे लिये विनती की, कि तेरा विश्वास जाता न रहे और जब तू फिरे, तो अपने भाइयों को स्थिर करना।”  <span class="verse" id="V33">३३&#160;</span>उसने उससे कहा, “हे प्रभु, मैं तेरे साथ बन्दीगृह जाने, वरन् मरने को भी तैयार हूँ।”  <span class="verse" id="V34">३४&#160;</span>उसने कहा, “हे पतरस मैं तुझ से कहता हूँ, कि आज मुर्गा बाँग देगा जब तक तू तीन बार मेरा इन्कार न कर लेगा कि मैं उसे नहीं जानता।” </div><div class='s'>यातना सहने को तैयार रहो </div><div class='p'> <span class="verse" id="V35">३५&#160;</span>और उसने उनसे कहा, “जब मैंने तुम्हें बटुए, और झोली, और जूते बिना भेजा था, तो क्या तुम को किसी वस्तु की घटी हुई थी?” उन्होंने कहा, “किसी वस्तु की नहीं।”  <span class="verse" id="V36">३६&#160;</span>उसने उनसे कहा, “परन्तु अब जिसके पास बटुआ हो वह उसे ले, और वैसे ही झोली भी, और जिसके पास तलवार न हो वह अपने कपड़े बेचकर एक मोल ले।  <span class="verse" id="V37">३७&#160;</span>क्योंकि मैं तुम से कहता हूँ, कि यह जो लिखा है, ‘वह अपराधी के साथ गिना गया,’ उसका मुझ में पूरा होना अवश्य है; क्योंकि मेरे विषय की बातें पूरी होने पर हैं।” (गला. 3:13, 2 कुरि. 5:21, यशा. 53:12) </div><div class='p'> <span class="verse" id="V38">३८&#160;</span>उन्होंने कहा, “हे प्रभु, देख, यहाँ दो तलवारें हैं।” उसने उनसे कहा, “बहुत हैं।” </div><div class='s'>जैतून के पहाड़ पर यीशु की प्रार्थना </div><div class='p'> <span class="verse" id="V39">३९&#160;</span>तब वह बाहर निकलकर अपनी रीति के अनुसार जैतून के पहाड़ पर गया, और चेले उसके पीछे हो लिए।  <span class="verse" id="V40">४०&#160;</span>उस जगह पहुँचकर उसने उनसे कहा, “प्रार्थना करो, कि तुम परीक्षा में न पड़ो।”  <span class="verse" id="V41">४१&#160;</span>और वह आप उनसे अलग एक ढेला फेंकने की दूरी भर गया, और घुटने टेककर प्रार्थना करने लगा।  <span class="verse" id="V42">४२&#160;</span>“हे पिता यदि तू चाहे तो इस कटोरे को मेरे पास से हटा ले, फिर भी मेरी नहीं परन्तु तेरी ही इच्छा पूरी हो।”  <span class="verse" id="V43">४३&#160;</span>तब स्वर्ग से एक दूत उसको दिखाई दिया जो उसे सामर्थ्य देता था*।  <span class="verse" id="V44">४४&#160;</span>और वह अत्यन्त संकट में व्याकुल होकर और भी हार्दिक वेदना से प्रार्थना करने लगा; और उसका पसीना मानो लहू की बड़ी-बड़ी बूँदों के समान भूमि पर गिर रहा था।  <span class="verse" id="V45">४५&#160;</span>तब वह प्रार्थना से उठा और अपने चेलों के पास आकर उन्हें उदासी के मारे सोता पाया।  <span class="verse" id="V46">४६&#160;</span>और उनसे कहा, “क्यों सोते हो? उठो, प्रार्थना करो, कि परीक्षा में न पड़ो।” </div><div class='s'>यीशु को बन्दी बनाना </div><div class='p'> <span class="verse" id="V47">४७&#160;</span>वह यह कह ही रहा था, कि देखो एक भीड़ आई, और उन बारहों में से एक जिसका नाम यहूदा था उनके आगे-आगे आ रहा था, वह यीशु के पास आया, कि उसे चूम ले।  <span class="verse" id="V48">४८&#160;</span>यीशु ने उससे कहा, “हे यहूदा, क्या तू चूमा लेकर मनुष्य के पुत्र को पकड़वाता है?”  <span class="verse" id="V49">४९&#160;</span>उसके साथियों ने जब देखा कि क्या होनेवाला है, तो कहा, “हे प्रभु, क्या हम तलवार चलाएँ?”  <span class="verse" id="V50">५०&#160;</span>और उनमें से एक ने महायाजक के दास पर तलवार चलाकर उसका दाहिना कान काट दिया।  <span class="verse" id="V51">५१&#160;</span>इस पर यीशु ने कहा, “अब बस करो।” और उसका कान छूकर उसे अच्छा किया।  <span class="verse" id="V52">५२&#160;</span>तब यीशु ने प्रधान याजकों और मन्दिर के पहरुओं के सरदारों और प्राचीनों से, जो उस पर चढ़ आए थे, कहा, “क्या तुम मुझे डाकू जानकर तलवारें और लाठियाँ लिए हुए निकले हो?  <span class="verse" id="V53">५३&#160;</span>जब मैं मन्दिर में हर दिन तुम्हारे साथ था, तो तुम ने मुझ पर हाथ न डाला; पर यह तुम्हारी घड़ी है, और अंधकार का अधिकार है।” </div><div class='s'>पतरस का इन्कार </div><div class='p'> <span class="verse" id="V54">५४&#160;</span>फिर वे उसे पकड़कर ले चले, और महायाजक के घर में लाए और पतरस दूर ही दूर उसके पीछे-पीछे चलता था।  <span class="verse" id="V55">५५&#160;</span>और जब वे आँगन में आग सुलगाकर इकट्ठे बैठे, तो पतरस भी उनके बीच में बैठ गया।  <span class="verse" id="V56">५६&#160;</span>और एक दासी उसे आग के उजियाले में बैठे देखकर और उसकी ओर ताक कर कहने लगी, “यह भी तो उसके साथ था।”  <span class="verse" id="V57">५७&#160;</span>परन्तु उसने यह कहकर इन्कार किया, “हे नारी, मैं उसे नहीं जानता।”  <span class="verse" id="V58">५८&#160;</span>थोड़ी देर बाद किसी और ने उसे देखकर कहा, “तू भी तो उन्हीं में से है।” पतरस ने कहा, “हे मनुष्य, मैं नहीं हूँ।”  <span class="verse" id="V59">५९&#160;</span>कोई घंटे भर के बाद एक और मनुष्य दृढ़ता से कहने लगा, “निश्चय यह भी तो उसके साथ था; क्योंकि यह गलीली है।”  <span class="verse" id="V60">६०&#160;</span>पतरस ने कहा, “हे मनुष्य, मैं नहीं जानता कि तू क्या कहता है?” वह कह ही रहा था कि तुरन्त मुर्गे ने बाँग दी।  <span class="verse" id="V61">६१&#160;</span>तब प्रभु ने घूमकर पतरस की ओर देखा, और पतरस को प्रभु की वह बात याद आई जो उसने कही थी, “आज मुर्गे के बाँग देने से पहले, तू तीन बार मेरा इन्कार करेगा।”  <span class="verse" id="V62">६२&#160;</span>और वह बाहर निकलकर फूट-फूट कर रोने लगा। </div><div class='s'>यीशु का उपहास </div><div class='p'> <span class="verse" id="V63">६३&#160;</span>जो मनुष्य यीशु को पकड़े हुए थे, वे उसका उपहास करके पीटने लगे;  <span class="verse" id="V64">६४&#160;</span>और उसकी आँखें ढाँपकर उससे पूछा, “भविष्यद्वाणी करके बता कि तुझे किसने मारा।”  <span class="verse" id="V65">६५&#160;</span>और उन्होंने बहुत सी और भी निन्दा की बातें उसके विरोध में कहीं। </div><div class='s'>पुरनिए और महासभा के सामने यीशु </div><div class='p'> <span class="verse" id="V66">६६&#160;</span>जब दिन हुआ तो लोगों के पुरनिए और प्रधान याजक और शास्त्री इकट्ठे हुए, और उसे अपनी महासभा में लाकर पूछा,  <span class="verse" id="V67">६७&#160;</span>“यदि तू मसीह है, तो हम से कह दे!” उसने उनसे कहा, “यदि मैं तुम से कहूँ तो विश्वास न करोगे।  <span class="verse" id="V68">६८&#160;</span>और यदि पूछूँ, तो उत्तर न दोगे।  <span class="verse" id="V69">६९&#160;</span>परन्तु अब से मनुष्य का पुत्र सर्वशक्तिमान परमेश्‍वर की दाहिनी ओर बैठा रहेगा।” (मर. 14:62, भज. 110:1)  <span class="verse" id="V70">७०&#160;</span>इस पर सब ने कहा, “तो क्या तू परमेश्‍वर का पुत्र है?” उसने उनसे कहा, “तुम आप ही कहते हो, क्योंकि मैं हूँ।”  <span class="verse" id="V71">७१&#160;</span>तब उन्होंने कहा, “अब हमें गवाही की क्या आवश्यकता है; क्योंकि हमने आप ही उसके मुँह से सुन लिया है।” </div><ul class='tnav'>
<li><a href='index.htm'>लूका</a></li>
<li><a href='LUK21.htm'>&lt;</a></li>
<li><a href='LUK.htm'>२२</a></li>
<li><a href='LUK23.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
