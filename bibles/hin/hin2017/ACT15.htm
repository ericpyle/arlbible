<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल प्रेरितों के काम १५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>प्रेरितों के काम</a></li>
<li><a href='ACT14.htm'>&lt;</a></li>
<li><a href='ACT.htm'>१५</a></li>
<li><a href='ACT16.htm'>&gt;</a></li>
</ul>
<div class="main">
 
<div class='chapterlabel' id="V0"> १५</div><div class='s'>यरूशलेम की सभा </div><div class='p'> <span class="verse" id="V1">१&#160;</span>फिर कुछ लोग यहूदिया से आकर भाइयों को सिखाने लगे: “यदि मूसा की रीति पर तुम्हारा खतना न हो तो तुम उद्धार नहीं पा सकते।” (लैव्य. 12:3)  <span class="verse" id="V2">२&#160;</span>जब पौलुस और बरनबास का उनसे बहुत मतभेद और विवाद हुआ तो यह ठहराया गया, कि पौलुस और बरनबास, और उनमें से कुछ व्यक्ति इस बात के विषय में प्रेरितों और प्राचीनों के पास यरूशलेम को जाएँ। </div><div class='p'> <span class="verse" id="V3">३&#160;</span>अतः कलीसिया ने उन्हें कुछ दूर तक पहुँचाया; और वे फीनीके और सामरिया से होते हुए अन्यजातियों के मन फिराने का समाचार सुनाते गए, और सब भाइयों को बहुत आनन्दित किया।  <span class="verse" id="V4">४&#160;</span>जब वे यरूशलेम में पहुँचे, तो कलीसिया और प्रेरित और प्राचीन उनसे आनन्द के साथ मिले, और उन्होंने बताया कि परमेश्‍वर ने उनके साथ होकर कैसे-कैसे काम किए थे। </div><div class='p'> <span class="verse" id="V5">५&#160;</span>परन्तु फरीसियों के पंथ में से जिन्होंने विश्वास किया था, उनमें से कितनों ने उठकर कहा, “उन्हें खतना कराने और मूसा की व्यवस्था को मानने की आज्ञा देनी चाहिए।”  <span class="verse" id="V6">६&#160;</span>तब प्रेरित और प्राचीन इस बात के विषय में विचार करने के लिये इकट्ठे हुए। </div><div class='p'> <span class="verse" id="V7">७&#160;</span>तब पतरस ने बहुत वाद-विवाद हो जाने के बाद खड़े होकर उनसे कहा, </div><div class='p'>“हे भाइयों, तुम जानते हो, कि बहुत दिन हुए, कि परमेश्‍वर ने तुम में से मुझे चुन लिया, कि मेरे मुँह से अन्यजातियाँ सुसमाचार का वचन सुनकर विश्वास करें।”  <span class="verse" id="V8">८&#160;</span>और मन के जाँचने वाले परमेश्‍वर ने उनको भी हमारे समान पवित्र आत्मा देकर उनकी गवाही दी;  <span class="verse" id="V9">९&#160;</span>और विश्वास के द्वारा उनके मन शुद्ध करके हम में और उनमें कुछ भेद न रखा। </div><div class='p'> <span class="verse" id="V10">१०&#160;</span>तो अब तुम क्यों परमेश्‍वर की परीक्षा करते हो, कि चेलों की गर्दन पर ऐसा जूआ रखो, जिसे न हमारे पूर्वज उठा सकते थे और न हम उठा सकते हैं।  <span class="verse" id="V11">११&#160;</span>हाँ, हमारा यह तो निश्चय है कि जिस रीति से वे प्रभु यीशु के अनुग्रह से उद्धार पाएँगे*; उसी रीति से हम भी पाएँगे।” </div><div class='p'> <span class="verse" id="V12">१२&#160;</span>तब सारी सभा चुपचाप होकर बरनबास और पौलुस की सुनने लगी, कि परमेश्‍वर ने उनके द्वारा अन्यजातियों में कैसे-कैसे बड़े चिन्ह, और अद्भुत काम दिखाए। </div><div class='s'>याकूब का निर्णय </div><div class='p'> <span class="verse" id="V13">१३&#160;</span>जब वे चुप हुए, तो याकूब कहने लगा, </div><div class='p'>“हे भाइयों, मेरी सुनो।  <span class="verse" id="V14">१४&#160;</span>शमौन ने बताया, कि परमेश्‍वर ने पहले पहल अन्यजातियों पर कैसी कृपादृष्टि की, कि उनमें से अपने नाम के लिये एक लोग बना ले। </div><div class='p'> <span class="verse" id="V15">१५&#160;</span>और इससे भविष्यद्वक्ताओं की बातें भी मिलती हैं, जैसा लिखा है, </div><div class='q'> <span class="verse" id="V16">१६&#160;</span>‘इसके बाद मैं फिर आकर दाऊद का गिरा हुआ डेरा उठाऊँगा, </div><div class='q'>और उसके खंडहरों को फिर बनाऊँगा, </div><div class='q'>और उसे खड़ा करूँगा, (यिर्म. 12:15) </div><div class='q'> <span class="verse" id="V17">१७&#160;</span>इसलिए कि शेष मनुष्य, अर्थात् सब अन्यजाति जो मेरे नाम के कहलाते हैं, प्रभु को ढूँढ़ें, </div><div class='q'> <span class="verse" id="V18">१८&#160;</span>यह वही प्रभु कहता है जो जगत की उत्पत्ति से इन बातों का समाचार देता आया है।’ (आमो. 9:9-12, यशा. 45:21) </div><div class='p'> <span class="verse" id="V19">१९&#160;</span>इसलिए मेरा विचार यह है, कि अन्यजातियों में से जो लोग परमेश्‍वर की ओर फिरते हैं, हम उन्हें दुःख न दें;  <span class="verse" id="V20">२०&#160;</span>परन्तु उन्हें लिख भेजें, कि वे मूरतों की अशुद्धताओं* और व्यभिचार और गला घोंटे हुओं के माँस से और लहू से परे रहें। (उत्प. 9:4, लैव्य. 3:17, लैव्य. 17:10-14)  <span class="verse" id="V21">२१&#160;</span>क्योंकि पुराने समय से नगर-नगर मूसा की व्यवस्था के प्रचार करनेवाले होते चले आए है, और वह हर सब्त के दिन आराधनालय में पढ़ी जाती है।” </div><div class='s'>गैर-यहूदी विश्वासियों को पत्र </div><div class='p'> <span class="verse" id="V22">२२&#160;</span>तब सारी कलीसिया सहित प्रेरितों और प्राचीनों को अच्छा लगा, कि अपने में से कुछ मनुष्यों को चुनें, अर्थात् यहूदा, जो बरसब्बास कहलाता है, और सीलास को जो भाइयों में मुखिया थे; और उन्हें पौलुस और बरनबास के साथ अन्ताकिया को भेजें।  <span class="verse" id="V23">२३&#160;</span>और उन्होंने उनके हाथ यह लिख भेजा: “अन्ताकिया और सीरिया और किलिकिया के रहनेवाले भाइयों को जो अन्यजातियों में से हैं, प्रेरितों और प्राचीन भाइयों का नमस्कार! </div><div class='p'> <span class="verse" id="V24">२४&#160;</span>हमने सुना है, कि हम में से कुछ ने वहाँ जाकर, तुम्हें अपनी बातों से घबरा दिया; और तुम्हारे मन उलट दिए हैं परन्तु हमने उनको आज्ञा नहीं दी थी।  <span class="verse" id="V25">२५&#160;</span>इसलिए हमने एक चित्त होकर ठीक समझा, कि चुने हुए मनुष्यों को अपने प्रिय बरनबास और पौलुस के साथ तुम्हारे पास भेजें।  <span class="verse" id="V26">२६&#160;</span>ये तो ऐसे मनुष्य हैं, जिन्होंने अपने प्राण हमारे प्रभु यीशु मसीह के नाम के लिये जोखिम में डाले हैं। </div><div class='p'> <span class="verse" id="V27">२७&#160;</span>और हमने यहूदा और सीलास को भेजा है, जो अपने मुँह से भी ये बातें कह देंगे।  <span class="verse" id="V28">२८&#160;</span>पवित्र आत्मा को, और हमको भी ठीक जान पड़ा कि इन आवश्यक बातों को छोड़; तुम पर और बोझ न डालें;  <span class="verse" id="V29">२९&#160;</span>कि तुम मूरतों के बलि किए हुओं से, और लहू से, और गला घोंटे हुओं के माँस से, और व्यभिचार से दूर रहो। इनसे दूर रहो तो तुम्हारा भला होगा। आगे शुभकामना।” (उत्प. 9:4, लैव्य. 3:17, लैव्य. 17:10-14) </div><div class='p'> <span class="verse" id="V30">३०&#160;</span>फिर वे विदा होकर अन्ताकिया में पहुँचे, और सभा को इकट्ठी करके उन्हें पत्री दे दी।  <span class="verse" id="V31">३१&#160;</span>और वे पढ़कर उस उपदेश की बात से अति आनन्दित हुए।  <span class="verse" id="V32">३२&#160;</span>और यहूदा और सीलास ने जो आप भी भविष्यद्वक्ता थे, बहुत बातों से भाइयों को उपदेश देकर स्थिर किया। </div><div class='p'> <span class="verse" id="V33">३३&#160;</span>वे कुछ दिन रहकर भाइयों से शान्ति के साथ विदा हुए कि अपने भेजनेवालों के पास जाएँ।  <span class="verse" id="V34">३४&#160;</span>(परन्तु सीलास को वहाँ रहना अच्छा लगा।)  <span class="verse" id="V35">३५&#160;</span>और पौलुस और बरनबास अन्ताकिया में रह गए: और अन्य बहुत से लोगों के साथ प्रभु के वचन का उपदेश करते और सुसमाचार सुनाते रहे। </div><div class='s'>पौलुस और बरनबास में मतभेद </div><div class='p'> <span class="verse" id="V36">३६&#160;</span>कुछ दिन बाद पौलुस ने बरनबास से कहा, “जिन-जिन नगरों में हमने प्रभु का वचन सुनाया था, आओ, फिर उनमें चलकर अपने भाइयों को देखें कि कैसे हैं।”  <span class="verse" id="V37">३७&#160;</span>तब बरनबास ने यूहन्ना को जो मरकुस कहलाता है, साथ लेने का विचार किया।  <span class="verse" id="V38">३८&#160;</span>परन्तु पौलुस ने उसे जो पंफूलिया में उनसे अलग हो गया था, और काम पर उनके साथ न गया, साथ ले जाना अच्छा न समझा। </div><div class='p'> <span class="verse" id="V39">३९&#160;</span>अतः ऐसा विवाद उठा कि वे एक दूसरे से अलग हो गए; और बरनबास, मरकुस को लेकर जहाज से साइप्रस को चला गया। </div><div class='s'>पौलुस की (सीलास के साथ) द्वितीय प्रचार यात्रा </div><div class='p'> <span class="verse" id="V40">४०&#160;</span>परन्तु पौलुस ने सीलास को चुन लिया, और भाइयों से परमेश्‍वर के अनुग्रह में सौंपा जाकर वहाँ से चला गया।  <span class="verse" id="V41">४१&#160;</span>और कलीसियाओं को स्थिर करता हुआ, सीरिया और किलिकिया से होते हुए निकला। </div><ul class='tnav'>
<li><a href='index.htm'>प्रेरितों के काम</a></li>
<li><a href='ACT14.htm'>&lt;</a></li>
<li><a href='ACT.htm'>१५</a></li>
<li><a href='ACT16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
