<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मरकुस ७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मरकुस</a></li>
<li><a href='MRK06.htm'>&lt;</a></li>
<li><a href='MRK.htm'>७</a></li>
<li><a href='MRK08.htm'>&gt;</a></li>
</ul>
<div class="main">
 
<div class='chapterlabel' id="V0"> ७</div><div class='s'>परम्परा और नियम </div><div class='p'> <span class="verse" id="V1">१&#160;</span>तब फरीसी और कुछ शास्त्री जो यरूशलेम से आए थे, उसके पास इकट्ठे हुए,  <span class="verse" id="V2">२&#160;</span>और उन्होंने उसके कई चेलों को अशुद्ध अर्थात् बिना हाथ धोए रोटी खाते देखा।  <span class="verse" id="V3">३&#160;</span>(क्योंकि फरीसी और सब यहूदी, प्राचीन परम्परा का पालन करते है और जब तक भली भाँति हाथ नहीं धो लेते तब तक नहीं खाते;  <span class="verse" id="V4">४&#160;</span>और बाजार से आकर, जब तक स्नान नहीं कर लेते, तब तक नहीं खाते; और बहुत सी अन्य बातें हैं, जो उनके पास मानने के लिये पहुँचाई गई हैं, जैसे कटोरों, और लोटों, और तांबे के बरतनों को धोना-माँजना।)  <span class="verse" id="V5">५&#160;</span>इसलिए उन फरीसियों और शास्त्रियों ने उससे पूछा, “तेरे चेले क्यों पूर्वजों की परम्पराओं पर नहीं चलते, और बिना हाथ धोए रोटी खाते हैं?”  <span class="verse" id="V6">६&#160;</span>उसने उनसे कहा, “यशायाह ने तुम कपटियों के विषय में बहुत ठीक भविष्यद्वाणी की; जैसा लिखा है: </div><div class='q'>‘ये लोग होंठों से तो मेरा आदर करते हैं, </div><div class='q'>पर उनका मन मुझसे दूर रहता है। (यशा. 29:13) </div><div class='q'> <span class="verse" id="V7">७&#160;</span>और ये व्यर्थ मेरी उपासना करते हैं, </div><div class='q'>क्योंकि मनुष्यों की आज्ञाओं को धर्मोपदेश करके सिखाते हैं।’ (यशा. 29:13) </div><div class='m'> <span class="verse" id="V8">८&#160;</span>क्योंकि तुम परमेश्‍वर की आज्ञा को टालकर मनुष्यों की रीतियों को मानते हो।”  <span class="verse" id="V9">९&#160;</span>और उसने उनसे कहा, “तुम अपनी रीतियों को मानने के लिये परमेश्‍वर आज्ञा कैसी अच्छी तरह टाल देते हो!  <span class="verse" id="V10">१०&#160;</span>क्योंकि मूसा ने कहा है, ‘अपने पिता और अपनी माता का आदर कर;’ और ‘जो कोई पिता या माता को बुरा कहे, वह अवश्य मार डाला जाए।’ (निर्ग. 20:12, व्य. 5:16)  <span class="verse" id="V11">११&#160;</span>परन्तु तुम कहते हो कि यदि कोई अपने पिता या माता से कहे, ‘जो कुछ तुझे मुझसे लाभ पहुँच सकता था, वह कुरबान* अर्थात् संकल्प हो चुका।’  <span class="verse" id="V12">१२&#160;</span>तो तुम उसको उसके पिता या उसकी माता की कुछ सेवा करने नहीं देते।  <span class="verse" id="V13">१३&#160;</span>इस प्रकार तुम अपनी रीतियों से, जिन्हें तुम ने ठहराया है, परमेश्‍वर का वचन टाल देते हो; और ऐसे-ऐसे बहुत से काम करते हो।” </div><div class='s'>मनुष्य को अशुद्ध करनेवाली बातें </div><div class='p'> <span class="verse" id="V14">१४&#160;</span>और उसने लोगों को अपने पास बुलाकर उनसे कहा, “तुम सब मेरी सुनो, और समझो।  <span class="verse" id="V15">१५&#160;</span>ऐसी तो कोई वस्तु नहीं जो मनुष्य में बाहर से समाकर उसे अशुद्ध करे; परन्तु जो वस्तुएँ मनुष्य के भीतर से निकलती हैं, वे ही उसे अशुद्ध करती हैं।  <span class="verse" id="V16">१६&#160;</span>यदि किसी के सुनने के कान हों तो सुन ले।”  <span class="verse" id="V17">१७&#160;</span>जब वह भीड़ के पास से घर में गया, तो उसके चेलों ने इस दृष्टान्त के विषय में उससे पूछा।  <span class="verse" id="V18">१८&#160;</span>उसने उनसे कहा, “क्या तुम भी ऐसे नासमझ हो? क्या तुम नहीं समझते, कि जो वस्तु बाहर से मनुष्य के भीतर जाती है, वह उसे अशुद्ध नहीं कर सकती?  <span class="verse" id="V19">१९&#160;</span>क्योंकि वह उसके मन में नहीं, परन्तु पेट में जाती है, और शौच में निकल जाती है?” यह कहकर उसने सब भोजन वस्तुओं को शुद्ध ठहराया।  <span class="verse" id="V20">२०&#160;</span>फिर उसने कहा, “जो मनुष्य में से निकलता है, वही मनुष्य को अशुद्ध करता है।  <span class="verse" id="V21">२१&#160;</span>क्योंकि भीतर से, अर्थात् मनुष्य के मन से, बुरे-बुरे विचार, व्यभिचार, चोरी, हत्या, परस्त्रीगमन,  <span class="verse" id="V22">२२&#160;</span>लोभ, दुष्टता, छल, लुचपन, कुदृष्टि, निन्दा, अभिमान, और मूर्खता निकलती हैं।  <span class="verse" id="V23">२३&#160;</span>ये सब बुरी बातें भीतर ही से निकलती हैं और मनुष्य को अशुद्ध करती हैं।” </div><div class='s'>सुरूफ‍िनिकी जाति की स्त्री का विश्वास </div><div class='p'> <span class="verse" id="V24">२४&#160;</span>फिर वह वहाँ से उठकर सोर और सीदोन के देशों में आया; और एक घर में गया, और चाहता था, कि कोई न जाने; परन्तु वह छिप न सका।  <span class="verse" id="V25">२५&#160;</span>और तुरन्त एक स्त्री जिसकी छोटी बेटी में अशुद्ध आत्मा थी, उसकी चर्चा सुन कर आई, और उसके पाँवों पर गिरी।  <span class="verse" id="V26">२६&#160;</span>यह यूनानी और सुरूफ‍िनिकी जाति की थी; और उसने उससे विनती की, कि मेरी बेटी में से दुष्टात्मा निकाल दे।  <span class="verse" id="V27">२७&#160;</span>उसने उससे कहा, “पहले लड़कों को तृप्त होने दे, क्योंकि लड़को की रोटी लेकर कुत्तों के आगे डालना उचित नहीं है।”  <span class="verse" id="V28">२८&#160;</span>उसने उसको उत्तर दिया; “सच है प्रभु; फिर भी कुत्ते भी तो मेज के नीचे बालकों की रोटी के चूर चार खा लेते हैं।”  <span class="verse" id="V29">२९&#160;</span>उसने उससे कहा, “इस बात के कारण चली जा; दुष्टात्मा तेरी बेटी में से निकल गई है।”  <span class="verse" id="V30">३०&#160;</span>और उसने अपने घर आकर देखा कि लड़की खाट पर पड़ी है, और दुष्टात्मा निकल गई है। </div><div class='s'>यीशु का बहरे और हक्ले व्यक्ति को चंगा करना </div><div class='p'> <span class="verse" id="V31">३१&#160;</span>फिर वह सोर और सीदोन के देशों से निकलकर दिकापुलिस देश से होता हुआ गलील की झील पर पहुँचा।  <span class="verse" id="V32">३२&#160;</span>और लोगों ने एक बहरे को जो हक्ला भी था, उसके पास लाकर उससे विनती की, कि अपना हाथ उस पर रखे।  <span class="verse" id="V33">३३&#160;</span>तब वह उसको भीड़ से अलग ले गया, और अपनी उँगलियाँ उसके कानों में डाली, और थूककर उसकी जीभ को छुआ।  <span class="verse" id="V34">३४&#160;</span>और स्वर्ग की ओर देखकर आह भरी, और उससे कहा, “इप्फत्तह*!” अर्थात् “खुल जा!”  <span class="verse" id="V35">३५&#160;</span>और उसके कान खुल गए, और उसकी जीभ की गाँठ भी खुल गई, और वह साफ-साफ बोलने लगा।  <span class="verse" id="V36">३६&#160;</span>तब उसने उन्हें चेतावनी दी कि किसी से न कहना; परन्तु जितना उसने उन्हें चिताया उतना ही वे और प्रचार करने लगे।  <span class="verse" id="V37">३७&#160;</span>और वे बहुत ही आश्चर्य में होकर कहने लगे, “उसने जो कुछ किया सब अच्छा किया है; वह बहरों को सुनने की, और गूँगों को बोलने की शक्ति देता है।” </div><ul class='tnav'>
<li><a href='index.htm'>मरकुस</a></li>
<li><a href='MRK06.htm'>&lt;</a></li>
<li><a href='MRK.htm'>७</a></li>
<li><a href='MRK08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
