<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल रोमियों १४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>रोमियों</a></li>
<li><a href='ROM13.htm'>&lt;</a></li>
<li><a href='ROM.htm'>१४</a></li>
<li><a href='ROM15.htm'>&gt;</a></li>
</ul>
<div class="main">
 
<div class='chapterlabel' id="V0"> १४</div><div class='s'>स्वतंत्रता का नियम </div><div class='p'> <span class="verse" id="V1">१&#160;</span>जो विश्वास में निर्बल है*, उसे अपनी संगति में ले लो, परन्तु उसकी शंकाओं पर विवाद करने के लिये नहीं।  <span class="verse" id="V2">२&#160;</span>क्योंकि एक को विश्वास है, कि सब कुछ खाना उचित है, परन्तु जो विश्वास में निर्बल है, वह साग-पात ही खाता है। </div><div class='p'> <span class="verse" id="V3">३&#160;</span>और खानेवाला न-खानेवाले को तुच्छ न जाने, और न-खानेवाला खानेवाले पर दोष न लगाए; क्योंकि परमेश्‍वर ने उसे ग्रहण किया है।  <span class="verse" id="V4">४&#160;</span>तू कौन है जो दूसरे के सेवक पर दोष लगाता है? उसका स्थिर रहना या गिर जाना उसके स्वामी ही से सम्बन्ध रखता है, वरन् वह स्थिर ही कर दिया जाएगा; क्योंकि प्रभु उसे स्थिर रख सकता है। </div><div class='p'> <span class="verse" id="V5">५&#160;</span>कोई तो एक दिन को दूसरे से बढ़कर मानता है, और कोई सब दिन एक सा मानता है: हर एक अपने ही मन में निश्चय कर ले।  <span class="verse" id="V6">६&#160;</span>जो किसी दिन को मानता है, वह प्रभु के लिये मानता है: जो खाता है, वह प्रभु के लिये खाता है, क्योंकि वह परमेश्‍वर का धन्यवाद करता है, और जो नहीं खाता, वह प्रभु के लिये नहीं खाता और परमेश्‍वर का धन्यवाद करता है। </div><div class='p'> <span class="verse" id="V7">७&#160;</span>क्योंकि हम में से न तो कोई अपने लिये जीता है, और न कोई अपने लिये मरता है।  <span class="verse" id="V8">८&#160;</span>क्योंकि यदि हम जीवित हैं, तो प्रभु के लिये जीवित हैं*; और यदि मरते हैं, तो प्रभु के लिये मरते हैं; फिर हम जीएँ या मरें, हम प्रभु ही के हैं।  <span class="verse" id="V9">९&#160;</span>क्योंकि मसीह इसलिए मरा और जी भी उठा कि वह मरे हुओं और जीवितों, दोनों का प्रभु हो। </div><div class='p'> <span class="verse" id="V10">१०&#160;</span>तू अपने भाई पर क्यों दोष लगाता है? या तू फिर क्यों अपने भाई को तुच्छ जानता है? हम सब के सब परमेश्‍वर के न्याय सिंहासन के सामने खड़े होंगे।  <span class="verse" id="V11">११&#160;</span>क्योंकि लिखा है, </div><div class='q'>“प्रभु कहता है, मेरे जीवन की सौगन्ध कि हर एक घुटना मेरे सामने टिकेगा, </div><div class='q'>और हर एक जीभ परमेश्‍वर को अंगीकार करेगी।” (यशा. 45:23, यशा. 49:18) </div><div class='p'> <span class="verse" id="V12">१२&#160;</span>तो फिर, हम में से हर एक परमेश्‍वर को अपना-अपना लेखा देगा। </div><div class='p'> <span class="verse" id="V13">१३&#160;</span>इसलिए आगे को हम एक दूसरे पर दोष न लगाएँ पर तुम यही ठान लो कि कोई अपने भाई के सामने ठेस या ठोकर खाने का कारण न रखे। </div><div class='s'>प्रेम का नियम </div><div class='p'> <span class="verse" id="V14">१४&#160;</span>मैं जानता हूँ, और प्रभु यीशु से मुझे निश्चय हुआ है, कि कोई वस्तु अपने आप से अशुद्ध नहीं, परन्तु जो उसको अशुद्ध समझता है, उसके लिये अशुद्ध है।  <span class="verse" id="V15">१५&#160;</span>यदि तेरा भाई तेरे भोजन के कारण उदास होता है, तो फिर तू प्रेम की रीति से नहीं चलता; जिसके लिये मसीह मरा उसको तू अपने भोजन के द्वारा नाश न कर। </div><div class='p'> <span class="verse" id="V16">१६&#160;</span>अब तुम्हारी भलाई की निन्दा न होने पाए।  <span class="verse" id="V17">१७&#160;</span>क्योंकि परमेश्‍वर का राज्य खाना-पीना नहीं; परन्तु धार्मिकता और मिलाप और वह आनन्द है जो पवित्र आत्मा से होता है। </div><div class='p'> <span class="verse" id="V18">१८&#160;</span>जो कोई इस रीति से मसीह की सेवा करता है, वह परमेश्‍वर को भाता है और मनुष्यों में ग्रहणयोग्य ठहरता है।  <span class="verse" id="V19">१९&#160;</span>इसलिए हम उन बातों का प्रयत्न करें जिनसे मेल मिलाप और एक दूसरे का सुधार हो। </div><div class='p'> <span class="verse" id="V20">२०&#160;</span>भोजन के लिये परमेश्‍वर का काम* न बिगाड़; सब कुछ शुद्ध तो है, परन्तु उस मनुष्य के लिये बुरा है, जिसको उसके भोजन करने से ठोकर लगती है। </div><div class='p'> <span class="verse" id="V21">२१&#160;</span>भला तो यह है, कि तू न माँस खाए, और न दाखरस पीए, न और कुछ ऐसा करे, जिससे तेरा भाई ठोकर खाए। </div><div class='p'> <span class="verse" id="V22">२२&#160;</span>तेरा जो विश्वास हो, उसे परमेश्‍वर के सामने अपने ही मन में रख*। धन्य है वह, जो उस बात में, जिसे वह ठीक समझता है, अपने आप को दोषी नहीं ठहराता।  <span class="verse" id="V23">२३&#160;</span>परन्तु जो सन्देह कर के खाता है, वह दण्ड के योग्य ठहर चुका, क्योंकि वह विश्वास से नहीं खाता, और जो कुछ विश्वास से नहीं, वह पाप है। </div><ul class='tnav'>
<li><a href='index.htm'>रोमियों</a></li>
<li><a href='ROM13.htm'>&lt;</a></li>
<li><a href='ROM.htm'>१४</a></li>
<li><a href='ROM15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
