<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन २४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO23.htm'>&lt;</a></li>
<li><a href='PRO.htm'>२४</a></li>
<li><a href='PRO25.htm'>&gt;</a></li>
</ul>
<div class="main">
 
<div class='chapterlabel' id="V0"> २४</div><div class='q'> <span class="verse" id="V1">१&#160;</span>बुरे लोगों के विषय में डाह न करना, </div><div class='q'>और न उसकी संगति की चाह रखना; </div><div class='q'> <span class="verse" id="V2">२&#160;</span>क्योंकि वे उपद्रव सोचते रहते हैं, </div><div class='q'>और उनके मुँह से दुष्टता की बात निकलती है। </div><div class='q'> <span class="verse" id="V3">३&#160;</span>घर बुद्धि से बनता है, </div><div class='q'>और समझ के द्वारा स्थिर होता है। </div><div class='q'> <span class="verse" id="V4">४&#160;</span>ज्ञान के द्वारा कोठरियाँ सब प्रकार की बहुमूल्य </div><div class='q'>और मनोहर वस्तुओं से भर जाती हैं। </div><div class='q'> <span class="verse" id="V5">५&#160;</span>वीर पुरुष बलवान होता है, </div><div class='q'>परन्तु ज्ञानी व्यक्ति बलवान पुरुष से बेहतर है। </div><div class='q'> <span class="verse" id="V6">६&#160;</span>इसलिए जब तू युद्ध करे, तब युक्ति के साथ करना, </div><div class='q'>विजय बहुत से मंत्रियों के द्वारा प्राप्त होती है। </div><div class='q'> <span class="verse" id="V7">७&#160;</span>बुद्धि इतने ऊँचे पर है कि मूर्ख उसे पा नहीं सकता; </div><div class='q'>वह सभा में अपना मुँह खोल नहीं सकता। </div><div class='q'> <span class="verse" id="V8">८&#160;</span>जो सोच विचार के बुराई करता है, </div><div class='q'>उसको लोग दुष्ट कहते हैं। </div><div class='q'> <span class="verse" id="V9">९&#160;</span>मूर्खता का विचार भी पाप है, </div><div class='q'>और ठट्ठा करनेवाले से मनुष्य घृणा करते हैं। </div><div class='q'> <span class="verse" id="V10">१०&#160;</span>यदि तू विपत्ति के समय साहस छोड़ दे, </div><div class='q'>तो तेरी शक्ति बहुत कम है। </div><div class='q'> <span class="verse" id="V11">११&#160;</span>जो मार डाले जाने के लिये घसीटे जाते हैं उनको छुड़ा; </div><div class='q'>और जो घात किए जाने को हैं उन्हें रोक। </div><div class='q'> <span class="verse" id="V12">१२&#160;</span>यदि तू कहे, कि देख मैं इसको जानता न था, </div><div class='q'>तो क्या मन का जाँचनेवाला इसे नहीं समझता? </div><div class='q'>और क्या तेरे प्राणों का रक्षक इसे नहीं जानता? </div><div class='q'>और क्या वह हर एक मनुष्य के काम का फल उसे न देगा? (मत्ती 16:27, रोमि 2:6, प्रका. 2:23, प्रका. 22:12) </div><div class='q'> <span class="verse" id="V13">१३&#160;</span>हे मेरे पुत्र तू मधु खा, क्योंकि वह अच्छा है, </div><div class='q'>और मधु का छत्ता भी, क्योंकि वह तेरे मुँह में मीठा लगेगा। </div><div class='q'> <span class="verse" id="V14">१४&#160;</span>इसी रीति बुद्धि भी तुझे वैसी ही मीठी लगेगी; </div><div class='q'>यदि तू उसे पा जाए तो अन्त में उसका फल भी मिलेगा, और तेरी आशा न टूटेगी। </div><div class='q'> <span class="verse" id="V15">१५&#160;</span>तू दुष्ट के समान धर्मी के निवास को नष्ट करने के लिये घात में न बैठ*; </div><div class='q'>और उसके विश्रामस्थान को मत उजाड़; </div><div class='q'> <span class="verse" id="V16">१६&#160;</span>क्योंकि धर्मी चाहे सात बार गिरे तो भी उठ खड़ा होता है; </div><div class='q'>परन्तु दुष्ट लोग विपत्ति में गिरकर पड़े ही रहते हैं। </div><div class='q'> <span class="verse" id="V17">१७&#160;</span>जब तेरा शत्रु गिर जाए तब तू आनन्दित न हो, </div><div class='q'>और जब वह ठोकर खाए, तब तेरा मन मगन न हो। </div><div class='q'> <span class="verse" id="V18">१८&#160;</span>कहीं ऐसा न हो कि यहोवा यह देखकर अप्रसन्न हो </div><div class='q'>और अपना क्रोध उस पर से हटा ले। </div><div class='q'> <span class="verse" id="V19">१९&#160;</span>कुकर्मियों के कारण मत कुढ़, </div><div class='q'>दुष्ट लोगों के कारण डाह न कर; </div><div class='q'> <span class="verse" id="V20">२०&#160;</span>क्योंकि बुरे मनुष्य को अन्त में* </div><div class='q'>कुछ फल न मिलेगा, दुष्टों का दीपक बुझा दिया जाएगा। </div><div class='q'> <span class="verse" id="V21">२१&#160;</span>हे मेरे पुत्र, यहोवा और राजा दोनों का भय मानना; </div><div class='q'>और उनके विरुद्ध बलवा करनेवालों के साथ न मिलना; (1 पतरस. 2:17) </div><div class='q'> <span class="verse" id="V22">२२&#160;</span>क्योंकि उन पर विपत्ति अचानक आ पड़ेगी, </div><div class='q'>और दोनों की ओर से आनेवाली विपत्ति को कौन जानता है? </div><div class='s'>बुद्धिमान की और भी बातें </div><div class='q'> <span class="verse" id="V23">२३&#160;</span>बुद्धिमानों के वचन यह भी हैं। </div><div class='q'>न्याय में पक्षपात करना, किसी भी रीति से अच्छा नहीं। </div><div class='q'> <span class="verse" id="V24">२४&#160;</span>जो दुष्ट से कहता है कि तू निर्दोष है, </div><div class='q'>उसको तो हर समाज के लोग श्राप देते और जाति-जाति के लोग धमकी देते हैं; </div><div class='q'> <span class="verse" id="V25">२५&#160;</span>परन्तु जो लोग दुष्ट को डाँटते हैं उनका भला होता है, </div><div class='q'>और उत्तम से उत्तम आशीर्वाद उन पर आता है। </div><div class='q'> <span class="verse" id="V26">२६&#160;</span>जो सीधा उत्तर देता है, </div><div class='q'>वह होंठों को चूमता है। </div><div class='q'> <span class="verse" id="V27">२७&#160;</span>अपना बाहर का काम-काज ठीक करना, </div><div class='q'>और अपने लिए खेत को भी तैयार कर लेना; </div><div class='q'>उसके बाद अपना घर बनाना। </div><div class='q'> <span class="verse" id="V28">२८&#160;</span>व्यर्थ अपने पड़ोसी के विरुद्ध साक्षी न देना, </div><div class='q'>और न उसको फुसलाना। </div><div class='q'> <span class="verse" id="V29">२९&#160;</span>मत कह, “जैसा उसने मेरे साथ किया वैसा ही मैं भी उसके साथ करूँगा; </div><div class='q'>और उसको उसके काम के अनुसार पलटा दूँगा।” </div><div class='q'> <span class="verse" id="V30">३०&#160;</span>मैं आलसी के खेत के पास से </div><div class='q'>और निर्बुद्धि मनुष्य की दाख की बारी के पास होकर जाता था, </div><div class='q'> <span class="verse" id="V31">३१&#160;</span>तो क्या देखा, कि वहाँ सब कहीं कटीले पेड़ भर गए हैं; </div><div class='q'>और वह बिच्छू पौधों से ढांक गई है, </div><div class='q'>और उसके पत्थर का बाड़ा गिर गया है। </div><div class='q'> <span class="verse" id="V32">३२&#160;</span>तब मैंने देखा और उस पर ध्यानपूर्वक विचार किया; </div><div class='q'>हाँ मैंने देखकर शिक्षा प्राप्त की। </div><div class='q'> <span class="verse" id="V33">३३&#160;</span>छोटी सी नींद, एक और झपकी, </div><div class='q'>थोड़ी देर हाथ पर हाथ रख के लेटे रहना, </div><div class='q'> <span class="verse" id="V34">३४&#160;</span>तब तेरा कंगालपन डाकू के समान, </div><div class='q'>और तेरी घटी हथियारबंद के समान आ पड़ेगी।। </div><ul class='tnav'>
<li><a href='index.htm'>नीतिवचन</a></li>
<li><a href='PRO23.htm'>&lt;</a></li>
<li><a href='PRO.htm'>२४</a></li>
<li><a href='PRO25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
