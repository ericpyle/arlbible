<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO03.htm'>&lt;</a></li>
<li><a href='PRO.htm'>४</a></li>
<li><a href='PRO05.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='s'>ज्ञान में सुरक्षा </div><div class='q'> <span class="verse" id="V1">१&#160;</span>हे मेरे पुत्रों, पिता की शिक्षा सुनो, </div><div class='q'>और समझ प्राप्त करने में मन लगाओ। </div><div class='q'> <span class="verse" id="V2">२&#160;</span>क्योंकि मैंने तुम को उत्तम शिक्षा दी है; </div><div class='q'>मेरी शिक्षा को न छोड़ो। </div><div class='q'> <span class="verse" id="V3">३&#160;</span>देखो, मैं भी अपने पिता का पुत्र था, </div><div class='q'>और माता का एकलौता दुलारा था, </div><div class='q'> <span class="verse" id="V4">४&#160;</span>और मेरा पिता मुझे यह कहकर सिखाता था, </div><div class='q'>“तेरा मन मेरे वचन पर लगा रहे; </div><div class='q'>तू मेरी आज्ञाओं का पालन कर, तब जीवित रहेगा।” </div><div class='q'> <span class="verse" id="V5">५&#160;</span>बुद्धि को प्राप्त कर, समझ को भी प्राप्त कर; </div><div class='q'>उनको भूल न जाना, न मेरी बातों को छोड़ना। </div><div class='q'> <span class="verse" id="V6">६&#160;</span>बुद्धि को न छोड़ और वह तेरी रक्षा करेगी; </div><div class='q'>उससे प्रीति रख और वह तेरा पहरा देगी। </div><div class='q'> <span class="verse" id="V7">७&#160;</span>बुद्धि श्रेष्ठ है इसलिए उसकी प्राप्ति के लिये यत्न कर; </div><div class='q'>अपना सब कुछ खर्च कर दे ताकि समझ को प्राप्त कर सके। </div><div class='q'> <span class="verse" id="V8">८&#160;</span>उसकी बड़ाई कर, वह तुझको बढ़ाएगी; </div><div class='q'>जब तू उससे लिपट जाए, तब वह तेरी महिमा करेगी। </div><div class='q'> <span class="verse" id="V9">९&#160;</span>वह तेरे सिर पर शोभायमान आभूषण बांधेगी; </div><div class='q'>और तुझे सुन्दर मुकुट देगी।” </div><div class='q'> <span class="verse" id="V10">१०&#160;</span>हे मेरे पुत्र, मेरी बातें सुनकर ग्रहण कर, </div><div class='q'>तब तू बहुत वर्ष तक जीवित रहेगा। </div><div class='q'> <span class="verse" id="V11">११&#160;</span>मैंने तुझे बुद्धि का मार्ग बताया है; </div><div class='q'>और सिधाई के पथ पर चलाया है। </div><div class='q'> <span class="verse" id="V12">१२&#160;</span>जिसमें चलने पर तुझे रोक टोक न होगी*, </div><div class='q'>और चाहे तू दौड़े, तो भी ठोकर न खाएगा। </div><div class='q'> <span class="verse" id="V13">१३&#160;</span>शिक्षा को पकड़े रह, उसे छोड़ न दे; </div><div class='q'>उसकी रक्षा कर, क्योंकि वही तेरा जीवन है। </div><div class='q'> <span class="verse" id="V14">१४&#160;</span>दुष्टों की डगर में पाँव न रखना, </div><div class='q'>और न बुरे लोगों के मार्ग पर चलना। </div><div class='q'> <span class="verse" id="V15">१५&#160;</span>उसे छोड़ दे, उसके पास से भी न चल, </div><div class='q'>उसके निकट से मुड़कर आगे बढ़ जा। </div><div class='q'> <span class="verse" id="V16">१६&#160;</span>क्योंकि दुष्ट लोग यदि बुराई न करें, तो उनको नींद नहीं आती; </div><div class='q'>और जब तक वे किसी को ठोकर न खिलाएँ, तब तक उन्हें नींद नहीं मिलती। </div><div class='q'> <span class="verse" id="V17">१७&#160;</span>क्योंकि वे दुष्टता की रोटी खाते, </div><div class='q'>और हिंसा का दाखमधु पीते हैं। </div><div class='q'> <span class="verse" id="V18">१८&#160;</span>परन्तु धर्मियों की चाल, भोर-प्रकाश के समान है, </div><div class='q'>जिसकी चमक दोपहर तक बढ़ती जाती है। </div><div class='q'> <span class="verse" id="V19">१९&#160;</span>दुष्टों का मार्ग घोर अंधकारमय है; </div><div class='q'>वे नहीं जानते कि वे किस से ठोकर खाते हैं। </div><div class='q'> <span class="verse" id="V20">२०&#160;</span>हे मेरे पुत्र मेरे वचन ध्यान धरके सुन, </div><div class='q'>और अपना कान मेरी बातों पर लगा। </div><div class='q'> <span class="verse" id="V21">२१&#160;</span>इनको अपनी आँखों से ओझल न होने दे; </div><div class='q'>वरन् अपने मन में धारण कर। </div><div class='q'> <span class="verse" id="V22">२२&#160;</span>क्योंकि जिनको वे प्राप्त होती हैं, वे उनके जीवित रहने का, </div><div class='q'>और उनके सारे शरीर के चंगे रहने का कारण होती हैं। </div><div class='q'> <span class="verse" id="V23">२३&#160;</span>सबसे अधिक अपने मन की रक्षा कर; </div><div class='q'>क्योंकि जीवन का मूल स्रोत वही है। </div><div class='q'> <span class="verse" id="V24">२४&#160;</span>टेढ़ी बात अपने मुँह से मत बोल, </div><div class='q'>और चालबाजी की बातें कहना तुझ से दूर रहे। </div><div class='q'> <span class="verse" id="V25">२५&#160;</span>तेरी आँखें सामने ही की ओर लगी रहें, </div><div class='q'>और तेरी पलकें आगे की ओर खुली रहें। </div><div class='q'> <span class="verse" id="V26">२६&#160;</span>अपने पाँव रखने के लिये मार्ग को समतल कर, </div><div class='q'>तब तेरे सब मार्ग ठीक रहेंगे। (इब्रानियों. 12:13) </div><div class='q'> <span class="verse" id="V27">२७&#160;</span>न तो दाहिनी ओर मुड़ना, और न बाईं ओर; </div><div class='q'>अपने पाँव को बुराई के मार्ग पर चलने से हटा ले। </div><ul class='tnav'>
<li><a href='index.htm'>नीतिवचन</a></li>
<li><a href='PRO03.htm'>&lt;</a></li>
<li><a href='PRO.htm'>४</a></li>
<li><a href='PRO05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
