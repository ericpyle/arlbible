<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका २०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='LUK19.htm'>&lt;</a></li>
<li><a href='LUK.htm'>२०</a></li>
<li><a href='LUK21.htm'>&gt;</a></li>
</ul>
<div class="main">
 
<div class='chapterlabel' id="V0"> २०</div><div class='s'>यहूदियों द्वारा यीशु से प्रश्न </div><div class='p'> <span class="verse" id="V1">१&#160;</span>एक दिन ऐसा हुआ कि जब वह मन्दिर में लोगों को उपदेश देता और सुसमाचार सुना रहा था, तो प्रधान याजक और शास्त्री, प्राचीनों के साथ पास आकर खड़े हुए।  <span class="verse" id="V2">२&#160;</span>और कहने लगे, “हमें बता, तू इन कामों को किस अधिकार से करता है, और वह कौन है, जिसने तुझे यह अधिकार दिया है?”  <span class="verse" id="V3">३&#160;</span>उसने उनको उत्तर दिया, “मैं भी तुम से एक बात पूछता हूँ; मुझे बताओ  <span class="verse" id="V4">४&#160;</span>यूहन्ना का बपतिस्मा स्वर्ग की ओर से था या मनुष्यों की ओर से था?”  <span class="verse" id="V5">५&#160;</span>तब वे आपस में कहने लगे, “यदि हम कहें, ‘स्वर्ग की ओर से,’ तो वह कहेगा; ‘फिर तुम ने उस पर विश्वास क्यों नहीं किया?’  <span class="verse" id="V6">६&#160;</span>और यदि हम कहें, ‘मनुष्यों की ओर से,’ तो सब लोग हमें पत्थराव करेंगे, क्योंकि वे सचमुच जानते हैं, कि यूहन्ना भविष्यद्वक्ता था।”  <span class="verse" id="V7">७&#160;</span>अतः उन्होंने उत्तर दिया, “हम नहीं जानते, कि वह किस की ओर से था।”  <span class="verse" id="V8">८&#160;</span>यीशु ने उनसे कहा, “तो मैं भी तुम्हें नहीं बताता कि मैं ये काम किस अधिकार से करता हूँ।” </div><div class='s'>दुष्ट किसानों का दृष्टान्त </div><div class='p'> <span class="verse" id="V9">९&#160;</span>तब वह लोगों से यह दृष्टान्त कहने लगा, “किसी मनुष्य ने दाख की बारी लगाई, और किसानों को उसका ठेका दे दिया और बहुत दिनों के लिये परदेश चला गया। (मर. 12:1-12, मत्ती 21:33-46)  <span class="verse" id="V10">१०&#160;</span>नियुक्त समय पर उसने किसानों के पास एक दास को भेजा, कि वे दाख की बारी के कुछ फलों का भाग उसे दें, पर किसानों ने उसे पीट कर खाली हाथ लौटा दिया।  <span class="verse" id="V11">११&#160;</span>फिर उसने एक और दास को भेजा, ओर उन्होंने उसे भी पीट कर और उसका अपमान करके खाली हाथ लौटा दिया।  <span class="verse" id="V12">१२&#160;</span>फिर उसने तीसरा भेजा, और उन्होंने उसे भी घायल करके निकाल दिया।  <span class="verse" id="V13">१३&#160;</span>तब दाख की बारी के स्वामी ने कहा, ‘मैं क्या करूँ? मैं अपने प्रिय पुत्र को भेजूँगा, क्या जाने वे उसका आदर करें।’  <span class="verse" id="V14">१४&#160;</span>जब किसानों ने उसे देखा तो आपस में विचार करने लगे, ‘यह तो वारिस है; आओ, हम उसे मार डालें, कि विरासत हमारी हो जाए।’  <span class="verse" id="V15">१५&#160;</span>और उन्होंने उसे दाख की बारी से बाहर निकालकर मार डाला: इसलिए दाख की बारी का स्वामी उनके साथ क्या करेगा?  <span class="verse" id="V16">१६&#160;</span>वह आकर उन किसानों को नाश करेगा, और दाख की बारी दूसरों को सौंपेगा।” यह सुनकर उन्होंने कहा, “परमेश्‍वर ऐसा न करे।”  <span class="verse" id="V17">१७&#160;</span>उसने उनकी ओर देखकर कहा, “फिर यह क्या लिखा है: </div><div class='q'>‘जिस पत्थर को राजमिस्त्रियों ने निकम्मा ठहराया था, </div><div class='q'>वही कोने का सिरा हो गया।’ (भज. 118:22, 23) </div><div class='m'> <span class="verse" id="V18">१८&#160;</span>जो कोई उस पत्थर पर गिरेगा वह चकनाचूर हो जाएगा*, और जिस पर वह गिरेगा, उसको पीस डालेगा।” (दानि. 2:34,35) </div><div class='s'>शास्त्रियों और प्रधान याजकों की चाल </div><div class='p'> <span class="verse" id="V19">१९&#160;</span>उसी घड़ी शास्त्रियों और प्रधान याजकों ने उसे पकड़ना चाहा, क्योंकि समझ गए थे, कि उसने उनके विरुद्ध दृष्टान्त कहा, परन्तु वे लोगों से डरे।  <span class="verse" id="V20">२०&#160;</span>और वे उसकी ताक में लगे और भेदिये भेजे, कि धर्मी का भेष धरकर उसकी कोई न कोई बात पकड़ें, कि उसे राज्यपाल के हाथ और अधिकार में सौंप दें।  <span class="verse" id="V21">२१&#160;</span>उन्होंने उससे यह पूछा, “हे गुरु, हम जानते हैं कि तू ठीक कहता, और सिखाता भी है, और किसी का पक्षपात नहीं करता; वरन् परमेश्‍वर का मार्ग सच्चाई से बताता है।  <span class="verse" id="V22">२२&#160;</span>क्या हमें कैसर को कर देना उचित है, कि नहीं?”  <span class="verse" id="V23">२३&#160;</span>उसने उनकी चतुराई को ताड़कर उनसे कहा,  <span class="verse" id="V24">२४&#160;</span>“एक दीनार मुझे दिखाओ। इस पर किसकी छाप और नाम है?” उन्होंने कहा, “कैसर का।”  <span class="verse" id="V25">२५&#160;</span>उसने उनसे कहा, “तो जो कैसर का है, वह कैसर को दो और जो परमेश्‍वर का है, वह परमेश्‍वर को दो।”  <span class="verse" id="V26">२६&#160;</span>वे लोगों के सामने उस बात को पकड़ न सके, वरन् उसके उत्तर से अचम्भित होकर चुप रह गए। </div><div class='s'>पुनरुत्थान और विवाह </div><div class='p'> <span class="verse" id="V27">२७&#160;</span>फिर सदूकी जो कहते हैं, कि मरे हुओं का जी उठना है ही नहीं, उनमें से कुछ ने उसके पास आकर पूछा।  <span class="verse" id="V28">२८&#160;</span>“हे गुरु, मूसा ने हमारे लिये यह लिखा है, ‘यदि किसी का भाई अपनी पत्‍नी के रहते हुए बिना सन्तान मर जाए, तो उसका भाई उसकी पत्‍नी से विवाह कर ले, और अपने भाई के लिये वंश उत्‍पन्‍न करे।’ (उत्प. 38:8, व्य. 25:5)  <span class="verse" id="V29">२९&#160;</span>अतः सात भाई थे, पहला भाई विवाह करके बिना सन्तान मर गया।  <span class="verse" id="V30">३०&#160;</span>फिर दूसरे,  <span class="verse" id="V31">३१&#160;</span>और तीसरे ने भी उस स्त्री से विवाह कर लिया। इसी रीति से सातों बिना सन्तान मर गए।  <span class="verse" id="V32">३२&#160;</span>सब के पीछे वह स्त्री भी मर गई।  <span class="verse" id="V33">३३&#160;</span>अतः जी उठने पर वह उनमें से किस की पत्‍नी होगी, क्योंकि वह सातों की पत्‍नी रह चुकी थी।”  <span class="verse" id="V34">३४&#160;</span>यीशु ने उनसे कहा, “इस युग के सन्तानों में तो विवाह-शादी होती है,  <span class="verse" id="V35">३५&#160;</span>पर जो लोग इस योग्य ठहरेंगे, की उस युग को और मरे हुओं में से जी उठना प्राप्त करें, उनमें विवाह-शादी न होगी।  <span class="verse" id="V36">३६&#160;</span>वे फिर मरने के भी नहीं; क्योंकि वे स्वर्गदूतों के समान होंगे, और पुनरुत्थान की सन्तान होने से परमेश्‍वर के भी सन्तान होंगे।  <span class="verse" id="V37">३७&#160;</span>परन्तु इस बात को कि मरे हुए जी उठते हैं, मूसा ने भी झाड़ी की कथा में प्रगट की है, वह प्रभु को ‘अब्राहम का परमेश्‍वर, और इसहाक का परमेश्‍वर, और याकूब का परमेश्‍वर’ कहता है। (निर्ग. 3:2, निर्ग. 3:6)  <span class="verse" id="V38">३८&#160;</span>परमेश्‍वर तो मुर्दों का नहीं परन्तु जीवितों का परमेश्‍वर है: क्योंकि उसके निकट सब जीवित हैं।”  <span class="verse" id="V39">३९&#160;</span>तब यह सुनकर शास्त्रियों में से कितनों ने कहा, “हे गुरु, तूने अच्छा कहा।”  <span class="verse" id="V40">४०&#160;</span>और उन्हें फिर उससे कुछ और पूछने का साहस न हुआ*। </div><div class='s'>मसीह दाऊद का पुत्र या दाऊद का प्रभु है? </div><div class='p'> <span class="verse" id="V41">४१&#160;</span>फिर उसने उनसे पूछा, “मसीह को दाऊद की सन्तान कैसे कहते हैं?  <span class="verse" id="V42">४२&#160;</span>दाऊद आप भजन संहिता की पुस्तक में कहता है: </div><div class='q'>‘प्रभु ने मेरे प्रभु से कहा, </div><div class='q'> <span class="verse" id="V43">४३&#160;</span>मेरे दाहिने बैठ, </div><div class='q'>जब तक कि मैं तेरे बैरियों को तेरे पाँवों तले की चौकी न कर दूँ।’ </div><div class='m'> <span class="verse" id="V44">४४&#160;</span>दाऊद तो उसे प्रभु कहता है; तो फिर वह उसकी सन्तान कैसे ठहरा?” </div><div class='s'>शास्त्रियों के विरुद्ध यीशु की चेतावनी </div><div class='p'> <span class="verse" id="V45">४५&#160;</span>जब सब लोग सुन रहे थे, तो उसने अपने चेलों से कहा।  <span class="verse" id="V46">४६&#160;</span>“शास्त्रियों से सावधान रहो*, जिनको लम्बे-लम्बे वस्त्र पहने हुए फिरना अच्छा लगता है, और जिन्हें बाजारों में नमस्कार, और आराधनालयों में मुख्य आसन और भोज में मुख्य स्थान प्रिय लगते हैं।  <span class="verse" id="V47">४७&#160;</span>वे विधवाओं के घर खा जाते हैं, और दिखाने के लिये बड़ी देर तक प्रार्थना करते रहते हैं, ये बहुत ही दण्ड पाएँगे।” </div><ul class='tnav'>
<li><a href='index.htm'>लूका</a></li>
<li><a href='LUK19.htm'>&lt;</a></li>
<li><a href='LUK.htm'>२०</a></li>
<li><a href='LUK21.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
