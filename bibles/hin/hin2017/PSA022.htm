<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता २२</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA021.htm'>&lt;</a></li>
<li><a href='PSA.htm'>२२</a></li>
<li><a href='PSA023.htm'>&gt;</a></li>
</ul>
<div class="main">
 
<div class='chapterlabel' id="V0"> २२</div><div class='s'>मसीह का दुःख, स्तुति और भावी पीढ़ी </div><div class='d'>प्रधान बजानेवाले के लिये अभ्येलेरशर राग में दाऊद का भजन </div><div class='b'> &#160; </div><div class='q'> <span class="verse" id="V1">१&#160;</span>हे मेरे परमेश्‍वर, हे मेरे परमेश्‍वर, </div><div class='q'>तूने मुझे क्यों छोड़ दिया? </div><div class='q'>तू मेरी पुकार से और मेरी सहायता करने से </div><div class='q'>क्यों दूर रहता है? मेरा उद्धार कहाँ है? </div><div class='q'> <span class="verse" id="V2">२&#160;</span>हे मेरे परमेश्‍वर, मैं दिन को पुकारता हूँ </div><div class='q'>परन्तु तू उत्तर नहीं देता; </div><div class='q'>और रात को भी मैं चुप नहीं रहता। </div><div class='q'> <span class="verse" id="V3">३&#160;</span>परन्तु तू जो इस्राएल की स्तुति के सिंहासन पर विराजमान है, </div><div class='q'>तू तो पवित्र है। </div><div class='q'> <span class="verse" id="V4">४&#160;</span>हमारे पुरखा तुझी पर भरोसा रखते थे; </div><div class='q'>वे भरोसा रखते थे, </div><div class='q'>और तू उन्हें छुड़ाता था। </div><div class='q'> <span class="verse" id="V5">५&#160;</span>उन्होंने तेरी दुहाई दी और तूने उनको छुड़ाया </div><div class='q'>वे तुझी पर भरोसा रखते थे </div><div class='q'>और कभी लज्जित न हुए। </div><div class='q'> <span class="verse" id="V6">६&#160;</span>परन्तु मैं तो कीड़ा हूँ, मनुष्य नहीं; </div><div class='q'>मनुष्यों में मेरी नामधराई है, </div><div class='q'>और लोगों में मेरा अपमान होता है। </div><div class='q'> <span class="verse" id="V7">७&#160;</span>वह सब जो मुझे देखते हैं मेरा ठट्ठा करते हैं, </div><div class='q'>और होंठ बिचकाते </div><div class='q'>और यह कहते हुए सिर हिलाते हैं, (मत्ती 27:39, मर. 15:29) </div><div class='q'> <span class="verse" id="V8">८&#160;</span>वे कहते है “वह यहोवा पर भरोसा करता है, </div><div class='q'>यहोवा उसको छुड़ाए, </div><div class='q'>वह उसको उबारे क्योंकि वह उससे प्रसन्‍न है।” (भज. 91:14) </div><div class='q'> <span class="verse" id="V9">९&#160;</span>परन्तु तू ही ने मुझे गर्भ से निकाला*; </div><div class='q'>जब मैं दूध-पीता बच्चा था, </div><div class='q'>तब ही से तूने मुझे भरोसा रखना सिखाया। </div><div class='q'> <span class="verse" id="V10">१०&#160;</span>मैं जन्मते ही तुझी पर छोड़ दिया गया, </div><div class='q'>माता के गर्भ ही से तू मेरा परमेश्‍वर है। </div><div class='q'> <span class="verse" id="V11">११&#160;</span>मुझसे दूर न हो क्योंकि संकट निकट है, </div><div class='q'>और कोई सहायक नहीं। </div><div class='q'> <span class="verse" id="V12">१२&#160;</span>बहुत से सांडों ने मुझे घेर लिया है, </div><div class='q'>बाशान के बलवन्त सांड मेरे चारों ओर मुझे घेरे हुए है। </div><div class='q'> <span class="verse" id="V13">१३&#160;</span>वे फाड़ने और गरजनेवाले सिंह के समान </div><div class='q'>मुझ पर अपना मुँह पसारे हुए है। </div><div class='q'> <span class="verse" id="V14">१४&#160;</span>मैं जल के समान बह गया*, </div><div class='q'>और मेरी सब हड्डियों के जोड़ उखड़ गए: </div><div class='q'>मेरा हृदय मोम हो गया, </div><div class='q'>वह मेरी देह के भीतर पिघल गया। </div><div class='q'> <span class="verse" id="V15">१५&#160;</span>मेरा बल टूट गया, मैं ठीकरा हो गया; </div><div class='q'>और मेरी जीभ मेरे तालू से चिपक गई; </div><div class='q'>और तू मुझे मारकर मिट्टी में मिला देता है। (नीति. 17:22) </div><div class='q'> <span class="verse" id="V16">१६&#160;</span>क्योंकि कुत्तों ने मुझे घेर लिया है; </div><div class='q'>कुकर्मियों की मण्डली मेरे चारों ओर मुझे घेरे हुए है; </div><div class='q'>वह मेरे हाथ और मेरे पैर छेदते हैं। (मत्ती 27:35 मर. 15:29 लूका 23:33) </div><div class='q'> <span class="verse" id="V17">१७&#160;</span>मैं अपनी सब हड्डियाँ गिन सकता हूँ; </div><div class='q'>वे मुझे देखते और निहारते हैं; </div><div class='q'> <span class="verse" id="V18">१८&#160;</span>वे मेरे वस्त्र आपस में बाँटते हैं, </div><div class='q'>और मेरे पहरावे पर चिट्ठी डालते हैं। (मत्ती 27:35, लूका 23:34, यहू. 19:24-25) </div><div class='q'> <span class="verse" id="V19">१९&#160;</span>परन्तु हे यहोवा तू दूर न रह! </div><div class='q'>हे मेरे सहायक, मेरी सहायता के लिये फुर्ती कर! </div><div class='q'> <span class="verse" id="V20">२०&#160;</span>मेरे प्राण को तलवार से बचा, </div><div class='q'>मेरे प्राण को कुत्ते के पंजे से बचा ले! </div><div class='q'> <span class="verse" id="V21">२१&#160;</span>मुझे सिंह के मुँह से बचा, </div><div class='q'>जंगली सांड के सींगों से तू मुझे बचा। </div><div class='q'> <span class="verse" id="V22">२२&#160;</span>मैं अपने भाइयों के सामने तेरे नाम का प्रचार करूँगा; </div><div class='q'>सभा के बीच तेरी प्रशंसा करूँगा। (इब्रा. 2:12) </div><div class='q'> <span class="verse" id="V23">२३&#160;</span>हे यहोवा के डरवैयों, उसकी स्तुति करो! </div><div class='q'>हे याकूब के वंश, तुम सब उसकी महिमा करो! </div><div class='q'>हे इस्राएल के वंश, तुम उसका भय मानो! (भज. 135:19-20) </div><div class='q'> <span class="verse" id="V24">२४&#160;</span>क्योंकि उसने दुःखी को तुच्छ नहीं जाना </div><div class='q'>और न उससे घृणा करता है, </div><div class='q'>यहोवा ने उससे अपना मुख नहीं छिपाया; </div><div class='q'>पर जब उसने उसकी दुहाई दी, तब उसकी सुन ली। </div><div class='q'> <span class="verse" id="V25">२५&#160;</span>बड़ी सभा में मेरा स्तुति करना तेरी ही ओर से होता है; </div><div class='q'>मैं अपनी मन्नतों को उसके भय रखनेवालों के सामने पूरा करूँगा। </div><div class='q'> <span class="verse" id="V26">२६&#160;</span>नम्र लोग भोजन करके तृप्त होंगे; </div><div class='q'>जो यहोवा के खोजी हैं, वे उसकी स्तुति करेंगे। </div><div class='q'>तुम्हारे प्राण सर्वदा जीवित रहें! </div><div class='q'> <span class="verse" id="V27">२७&#160;</span>पृथ्वी के सब दूर-दूर देशों के लोग उसको स्मरण करेंगे </div><div class='q'>और उसकी ओर फिरेंगे; </div><div class='q'>और जाति-जाति के सब कुल तेरे सामने दण्डवत् करेंगे। </div><div class='q'> <span class="verse" id="V28">२८&#160;</span>क्योंकि राज्य यहोवा की का है, </div><div class='q'>और सब जातियों पर वही प्रभुता करता है। (जेके. 14:9) </div><div class='q'> <span class="verse" id="V29">२९&#160;</span>पृथ्वी के सब हष्टपुष्ट लोग भोजन करके दण्डवत् करेंगे; </div><div class='q'>वे सब जितने मिट्टी में मिल जाते हैं </div><div class='q'>और अपना-अपना प्राण नहीं बचा सकते, </div><div class='q'>वे सब उसी के सामने घुटने टेकेंगे। </div><div class='q'> <span class="verse" id="V30">३०&#160;</span>एक वंश उसकी सेवा करेगा; </div><div class='q'>दूसरी पीढ़ी से प्रभु का वर्णन किया जाएगा। </div><div class='q'> <span class="verse" id="V31">३१&#160;</span>वे आएँगे और उसके धर्म के कामों को एक </div><div class='q'>वंश पर जो उत्‍पन्‍न होगा यह कहकर प्रगट </div><div class='q'>करेंगे कि उसने ऐसे-ऐसे अद्भुत काम किए। </div><ul class='tnav'>
<li><a href='index.htm'>भजन संहिता</a></li>
<li><a href='PSA021.htm'>&lt;</a></li>
<li><a href='PSA.htm'>२२</a></li>
<li><a href='PSA023.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
