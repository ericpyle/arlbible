<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल रूत ३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>रूत</a></li>
<li><a href='RUT02.htm'>&lt;</a></li>
<li><a href='RUT.htm'>३</a></li>
<li><a href='RUT04.htm'>&gt;</a></li>
</ul>
<div class="main">
 
<div class='chapterlabel' id="V0"> ३</div><div class='s'>रूत के छुटकारे का आश्वासन </div><div class='p'> <span class="verse" id="V1">१&#160;</span>उसकी सास नाओमी ने उससे कहा, “हे मेरी बेटी, क्या मैं तेरे लिये आश्रय न ढूँढ़ू कि तेरा भला हो?  <span class="verse" id="V2">२&#160;</span>अब जिसकी दासियों के पास तू थी, क्या वह बोआज हमारा कुटुम्बी नहीं है? वह तो आज रात को खलिहान में जौ फटकेगा*।  <span class="verse" id="V3">३&#160;</span>तू स्नान कर तेल लगा, वस्त्र पहनकर खलिहान को जा; परन्तु जब तक वह पुरुष खा पी न चुके तब तक अपने को उस पर प्रगट न करना।  <span class="verse" id="V4">४&#160;</span>और जब वह लेट जाए, तब तू उसके लेटने के स्थान को देख लेना; फिर भीतर जा उसके पाँव उघाड़ के लेट जाना; तब वही तुझे बताएगा कि तुझे क्या करना चाहिये।”  <span class="verse" id="V5">५&#160;</span>उसने उससे कहा, “जो कुछ तू कहती है वह सब मैं करूँगी।”  <span class="verse" id="V6">६&#160;</span>तब वह खलिहान को गई और अपनी सास की आज्ञा के अनुसार ही किया।  <span class="verse" id="V7">७&#160;</span>जब बोआज खा पी चुका, और उसका मन आनन्दित हुआ, तब जाकर अनाज के ढेर के एक सिरे पर लेट गया। तब वह चुपचाप गई, और उसके पाँव उघाड़ के लेट गई।  <span class="verse" id="V8">८&#160;</span>आधी रात को वह पुरुष चौंक पड़ा, और आगे की ओर झुककर क्या पाया, कि मेरे पाँवों के पास कोई स्त्री लेटी है।  <span class="verse" id="V9">९&#160;</span>उसने पूछा, “तू कौन है?” तब वह बोली, “मैं तो तेरी दासी रूत हूँ; तू अपनी दासी को अपनी चद्दर ओढ़ा दे*, क्योंकि तू हमारी भूमि छुड़ानेवाला कुटुम्बी है।”  <span class="verse" id="V10">१०&#160;</span>उसने कहा, “हे बेटी, यहोवा की ओर से तुझ पर आशीष हो; क्योंकि तूने अपनी पिछली प्रीति* पहली से अधिक दिखाई, क्योंकि तू, क्या धनी, क्या कंगाल, किसी जवान के पीछे नहीं लगी।  <span class="verse" id="V11">११&#160;</span>इसलिए अब, हे मेरी बेटी, मत डर, जो कुछ तू कहेगी मैं तुझ से करूँगा; क्योंकि मेरे नगर के सब लोग जानते हैं कि तू भली स्त्री है।  <span class="verse" id="V12">१२&#160;</span>और सच तो है कि मैं छुड़ानेवाला कुटुम्बी हूँ, तो भी एक और है जिसे मुझसे पहले ही छुड़ाने का अधिकार है।  <span class="verse" id="V13">१३&#160;</span>अतः रात भर ठहरी रह, और सवेरे यदि वह तेरे लिये छुड़ानेवाले का काम करना चाहे; तो अच्छा, वही ऐसा करे; परन्तु यदि वह तेरे लिये छुड़ानेवाले का काम करने को प्रसन्‍न न हो, तो यहोवा के जीवन की शपथ मैं ही वह काम करूँगा। भोर तक लेटी रह।”  <span class="verse" id="V14">१४&#160;</span>तब वह उसके पाँवों के पास भोर तक लेटी रही, और उससे पहले कि कोई दूसरे को पहचान सके वह उठी; और बोआज ने कहा, “कोई जानने न पाए कि खलिहान में कोई स्त्री आई थी।”  <span class="verse" id="V15">१५&#160;</span>तब बोआज ने कहा, “जो चद्दर तू ओढ़े है उसे फैलाकर पकड़ ले।” और जब उसने उसे पकड़ा तब उसने छः नपुए जौ नापकर उसको उठा दिया; फिर वह नगर में चली गई।  <span class="verse" id="V16">१६&#160;</span>जब रूत अपनी सास के पास आई तब उसने पूछा, “हे बेटी, क्या हुआ?” तब जो कुछ उस पुरुष ने उससे किया था वह सब उसने उसे कह सुनाया।  <span class="verse" id="V17">१७&#160;</span>फिर उसने कहा, “यह छः नपुए जौ उसने यह कहकर मुझे दिया, कि अपनी सास के पास खाली हाथ मत जा।”  <span class="verse" id="V18">१८&#160;</span>उसने कहा, “हे मेरी बेटी, जब तक तू न जाने कि इस बात का कैसा फल निकलेगा, तब तक चुपचाप बैठी रह, क्योंकि आज उस पुरुष को यह काम बिना निपटाए चैन न पड़ेगा।” </div><ul class='tnav'>
<li><a href='index.htm'>रूत</a></li>
<li><a href='RUT02.htm'>&lt;</a></li>
<li><a href='RUT.htm'>३</a></li>
<li><a href='RUT04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
