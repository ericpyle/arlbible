<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 1 राजाओं १२</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 राजाओं</a></li>
<li><a href='1KI11.htm'>&lt;</a></li>
<li><a href='1KI.htm'>१२</a></li>
<li><a href='1KI13.htm'>&gt;</a></li>
</ul>
<div class="main">
 
<div class='chapterlabel' id="V0"> १२</div><div class='s'>इस्राएल से राज्य का दो भाग हो जाना </div><div class='p'> <span class="verse" id="V1">१&#160;</span>रहबाम शेकेम को गया, क्योंकि सब इस्राएली उसको राजा बनाने के लिये वहीं गए थे।  <span class="verse" id="V2">२&#160;</span>जब नबात के पुत्र यारोबाम ने यह सुना, (जो अब तक मिस्र में ही रहता था, क्योंकि यारोबाम सुलैमान राजा के डर के मारे भाग कर मिस्र में रहता था।  <span class="verse" id="V3">३&#160;</span>अतः उन लोगों ने उसको बुलवा भेजा) तब यारोबाम और इस्राएल की समस्त सभा रहबाम के पास जाकर यह कहने लगी,  <span class="verse" id="V4">४&#160;</span>“तेरे पिता ने तो हम लोगों पर भारी जूआ डाल रखा था*, तो अब तू अपने पिता की कठिन सेवा को, और उस भारी जूआ को, जो उसने हम पर डाल रखा है, कुछ हलका कर; तब हम तेरे अधीन रहेंगे।”  <span class="verse" id="V5">५&#160;</span>उसने कहा, “अभी तो जाओ, और तीन दिन के बाद मेरे पास फिर आना।” तब वे चले गए।  <span class="verse" id="V6">६&#160;</span>तब राजा रहबाम ने उन बूढ़ों से जो उसके पिता सुलैमान के जीवन भर उसके सामने उपस्थित रहा करते थे, सम्मति ली, “इस प्रजा को कैसा उत्तर देना उचित है, इसमें तुम क्या सम्मति देते हो?”  <span class="verse" id="V7">७&#160;</span>उन्होंने उसको यह उत्तर दिया, “यदि तू अभी प्रजा के लोगों का दास बनकर उनके अधीन हो और उनसे मधुर बातें कहे, तो वे सदैव तेरे अधीन बने रहेंगे।”  <span class="verse" id="V8">८&#160;</span>रहबाम ने उस सम्मति को छोड़ दिया, जो बूढ़ों ने उसको दी थी, और उन जवानों से सम्मति ली, जो उसके संग बड़े हुए थे, और उसके सम्मुख उपस्थित रहा करते थे।  <span class="verse" id="V9">९&#160;</span>उनसे उसने पूछा, “मैं प्रजा के लोगों को कैसा उत्तर दूँ? इसमें तुम क्या सम्मति देते हो? उन्होंने तो मुझसे कहा है, 'जो जूआ तेरे पिता ने हम पर डाल रखा है, उसे तू हलका कर'।”  <span class="verse" id="V10">१०&#160;</span>जवानों ने जो उसके संग बड़े हुए थे उसको यह उत्तर दिया, “उन लोगों ने तुझ से कहा है, 'तेरे पिता ने हमारा जूआ भारी किया था, परन्तु तू उसे हमारे लिऐ हलका कर;' तू उनसे यह कहना, 'मेरी छिंगुलिया मेरे पिता की कमर से भी मोटी है।  <span class="verse" id="V11">११&#160;</span>मेरे पिता ने तुम पर जो भारी जूआ रखा था, उसे मैं और भी भारी करूँगा; मेरा पिता तो तुम को कोड़ों से ताड़ना देता था, परन्तु मैं बिच्छुओं से दूँगा'।”  <span class="verse" id="V12">१२&#160;</span>तीसरे दिन, जैसे राजा ने ठहराया था, कि तीसरे दिन मेरे पास फिर आना, वैसे ही यारोबाम और समस्त प्रजागण रहबाम के पास उपस्थित हुए।  <span class="verse" id="V13">१३&#160;</span>तब राजा ने प्रजा से कड़ी बातें की,  <span class="verse" id="V14">१४&#160;</span>और बूढ़ों की दी हुई सम्मति छोड़कर, जवानों की सम्मति के अनुसार उनसे कहा, “मेरे पिता ने तो तुम्हारा जूआ भारी कर दिया, परन्तु मैं उसे और भी भारी कर दूँगा: मेरे पिता ने तो कोड़ों से तुम को ताड़ना दी, परन्तु मैं तुम को बिच्छुओं से ताड़ना दूँगा।”  <span class="verse" id="V15">१५&#160;</span>इस प्रकार राजा ने प्रजा की बात नहीं मानी, इसका कारण यह है, कि जो वचन यहोवा ने शीलोवासी अहिय्याह के द्वारा नबात के पुत्र यारोबाम से कहा था, उसको पूरा करने के लिये उसने ऐसा ही ठहराया था*।  <span class="verse" id="V16">१६&#160;</span>जब समस्त इस्राएल ने देखा कि राजा हमारी नहीं सुनता, तब वे बोले, </div><div class='q'>“दाऊद के साथ हमारा क्या अंश? </div><div class='q'>हमारा तो यिशै के पुत्र में कोई भाग नहीं! </div><div class='q'>हे इस्राएल अपने-अपने डेरे को चले जाओः </div><div class='q'>अब हे दाऊद, अपने ही घराने की चिन्ता कर।” </div><div class='m'> <span class="verse" id="V17">१७&#160;</span>अतः इस्राएल अपने-अपने डेरे को चले गए। केवल जितने इस्राएली यहूदा के नगरों में बसे हुए थे उन पर रहबाम राज्य करता रहा।  <span class="verse" id="V18">१८&#160;</span>तब राजा रहबाम ने अदोराम को जो सब बेगारों पर अधिकारी था, भेज दिया, और सब इस्राएलियों ने उसको पथराव किया, और वह मर गया: तब रहबाम फुर्ती से अपने रथ पर चढ़कर यरूशलेम को भाग गया।  <span class="verse" id="V19">१९&#160;</span>इस प्रकार इस्राएल दाऊद के घराने से फिर गया, और आज तक फिरा हुआ है।  <span class="verse" id="V20">२०&#160;</span>यह सुनकर कि यारोबाम लौट आया है, समस्त इस्राएल ने उसको मण्डली में बुलवा भेजा और सम्पूर्ण इस्राएल के ऊपर राजा नियुक्त किया, और यहूदा के गोत्र को छोड़कर दाऊद के घराने से कोई मिला न रहा।  <span class="verse" id="V21">२१&#160;</span>जब रहबाम यरूशलेम को आया, तब उसने यहूदा के समस्त घराने को, और बिन्यामीन के गोत्र को, जो मिलकर एक लाख अस्सी हजार अच्छे योद्धा थे, इकट्ठा किया, कि वे इस्राएल के घराने के साथ लड़कर सुलैमान के पुत्र रहबाम के वश में फिर राज्य कर दें।  <span class="verse" id="V22">२२&#160;</span>तब परमेश्‍वर का यह वचन परमेश्‍वर के जन शमायाह के पास पहुँचा, “यहूदा के राजा सुलैमान के पुत्र रहबाम से,  <span class="verse" id="V23">२३&#160;</span>और यहूदा और बिन्यामीन के सब घराने से, और सब लोगों से कह, 'यहोवा यह कहता है,  <span class="verse" id="V24">२४&#160;</span>कि अपने भाई इस्राएलियों पर चढ़ाई करके युद्ध न करो; तुम अपने-अपने घर लौट जाओ, क्योंकि यह बात मेरी ही ओर से हुई है।'” यहोवा का यह वचन मानकर उन्होंने उसके अनुसार लौट जाने को अपना-अपना मार्ग लिया।। </div><div class='s'>यारोबाम का मूर्तिपूजा चलाना </div><div class='p'> <span class="verse" id="V25">२५&#160;</span>तब यारोबाम एप्रैम के पहाड़ी देश के शेकेम नगर को दृढ़ करके उसमें रहने लगा; फिर वहाँ से निकलकर पनूएल को भी दृढ़ किया।  <span class="verse" id="V26">२६&#160;</span>तब यारोबाम सोचने लगा, “अब राज्य दाऊद के घराने का हो जाएगा।  <span class="verse" id="V27">२७&#160;</span>यदि प्रजा के लोग यरूशलेम में बलि करने को जाएँ, तो उनका मन अपने स्वामी यहूदा के राजा रहबाम की ओर फिरेगा, और वे मुझे घात करके यहूदा के राजा रहबाम के हो जाएँगे।”  <span class="verse" id="V28">२८&#160;</span>अतः राजा ने सम्मति लेकर सोने के दो बछड़े बनाए और लोगों से कहा, “यरूशलेम को जाना तुम्हारी शक्ति से बाहर है इसलिए हे इस्राएल अपने देवताओं को देखो, जो तुम्हें मिस्र देश से निकाल लाए हैं।”  <span class="verse" id="V29">२९&#160;</span>उसने एक बछड़े को बेतेल, और दूसरे को दान में स्थापित किया।  <span class="verse" id="V30">३०&#160;</span>और यह बात पाप का कारण हुई*; क्योंकि लोग उनमें से एक के सामने दण्डवत् करने को दान तक जाने लगे।  <span class="verse" id="V31">३१&#160;</span>और उसने ऊँचे स्थानों के भवन बनाए, और सब प्रकार के लोगों में से जो लेवीवंशी न थे, याजक ठहराए।  <span class="verse" id="V32">३२&#160;</span>फिर यारोबाम ने आठवें महीने के पन्द्रहवें दिन यहूदा के पर्व के समान एक पर्व ठहरा दिया, और वेदी पर बलि चढ़ाने लगा; इस रीति उसने बेतेल में अपने बनाए हुए बछड़ों के लिये वेदी पर, बलि किया, और अपने बनाए हुए ऊँचे स्थानों के याजकों को बेतेल में ठहरा दिया।  <span class="verse" id="V33">३३&#160;</span>जिस महीने की उसने अपने मन में कल्पना की थी अर्थात् आठवें महीने के पन्द्रहवें दिन को वह बेतेल में अपनी बनाई हुई वेदी के पास चढ़ गया। उसने इस्राएलियों के लिये एक पर्व ठहरा दिया, और धूप जलाने को वेदी के पास चढ़ गया। </div><ul class='tnav'>
<li><a href='index.htm'>1 राजाओं</a></li>
<li><a href='1KI11.htm'>&lt;</a></li>
<li><a href='1KI.htm'>१२</a></li>
<li><a href='1KI13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
