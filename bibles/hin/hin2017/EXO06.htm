<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल निर्गमन ६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>निर्गमन</a></li>
<li><a href='EXO05.htm'>&lt;</a></li>
<li><a href='EXO.htm'>६</a></li>
<li><a href='EXO07.htm'>&gt;</a></li>
</ul>
<div class="main">
 
<div class='chapterlabel' id="V0"> ६</div><div class='p'> <span class="verse" id="V1">१&#160;</span>तब यहोवा ने मूसा से कहा, “अब तू देखेगा कि मैं फ़िरौन से क्या करूँगा; जिससे वह उनको बरबस निकालेगा, वह तो उन्हें अपने देश से बरबस निकाल देगा।” </div><div class='s'>परमेश्‍वर के छुटकारे का वादा </div><div class='p'> <span class="verse" id="V2">२&#160;</span>परमेश्‍वर ने मूसा से कहा, “मैं यहोवा हूँ*;  <span class="verse" id="V3">३&#160;</span>मैं सर्वशक्तिमान परमेश्‍वर के नाम से अब्राहम, इसहाक, और याकूब को दर्शन देता था, परन्तु यहोवा के नाम से मैं उन पर प्रगट न हुआ।  <span class="verse" id="V4">४&#160;</span>और मैंने उनके साथ अपनी वाचा दृढ़ की है, अर्थात् कनान देश जिसमें वे परदेशी होकर रहते थे, उसे उन्हें दे दूँ।  <span class="verse" id="V5">५&#160;</span>इस्राएली जिन्हें मिस्री लोग दासत्व में रखते हैं उनका कराहना भी सुनकर मैंने अपनी वाचा को स्मरण किया है।  <span class="verse" id="V6">६&#160;</span>इस कारण तू इस्राएलियों से कह, 'मैं यहोवा हूँ, और तुमको मिस्रियों के बोझों के नीचे से निकालूँगा, और उनके दासत्व से तुमको छुड़ाऊँगा, और अपनी भुजा बढ़ाकर और भारी दण्ड देकर तुम्हें छुड़ा लूँगा, (प्रेरि. 13:17)  <span class="verse" id="V7">७&#160;</span>और मैं तुमको अपनी प्रजा बनाने के लिये अपना लूँगा, और मैं तुम्हारा परमेश्‍वर ठहरूँगा; और तुम जान लोगे कि मैं तुम्हारा परमेश्‍वर यहोवा हूँ जो तुम्हें मिस्रियों के बोझों के नीचे से निकाल ले आया।  <span class="verse" id="V8">८&#160;</span>और जिस देश के देने की शपथ मैंने अब्राहम, इसहाक, और याकूब से खाई थी उसी में मैं तुम्हें पहुँचाकर उसे तुम्हारा भाग कर दूँगा। मैं तो यहोवा हूँ'।”  <span class="verse" id="V9">९&#160;</span>ये बातें मूसा ने इस्राएलियों को सुनाईं; परन्तु उन्होंने मन की बेचैनी और दासत्व की क्रूरता के कारण उसकी न सुनी।  <span class="verse" id="V10">१०&#160;</span>तब यहोवा ने मूसा से कहा,  <span class="verse" id="V11">११&#160;</span>“तू जाकर मिस्र के राजा फ़िरौन से कह कि इस्राएलियों को अपने देश में से निकल जाने दे*।”  <span class="verse" id="V12">१२&#160;</span>और मूसा ने यहोवा से कहा, “देख, इस्राएलियों ने मेरी नहीं सुनी; फिर फ़िरौन मुझ भद्दे बोलनेवाले की कैसे सुनेगा?”  <span class="verse" id="V13">१३&#160;</span>तब यहोवा ने मूसा और हारून को इस्राएलियों और मिस्र के राजा फ़िरौन के लिये आज्ञा इस अभिप्राय से दी कि वे इस्राएलियों को मिस्र देश से निकाल ले जाएँ। </div><div class='s'>मूसा और हारून की वंशावली </div><div class='p'> <span class="verse" id="V14">१४&#160;</span>उनके पितरों के घरानों के मुख्य पुरुष ये हैं: इस्राएल के पहलौठा रूबेन के पुत्र: हनोक, पल्लू, हेस्रोन और कर्मी थे; इन्हीं से रूबेन के कुल निकले।  <span class="verse" id="V15">१५&#160;</span>और शिमोन के पुत्र: यमूएल, यामीन, ओहद, याकीन, और सोहर थे, और एक कनानी स्त्री का बेटा शाऊल भी था; इन्हीं से शिमोन के कुल निकले।  <span class="verse" id="V16">१६&#160;</span>लेवी के पुत्र जिनसे उनकी वंशावली चली है, उनके नाम ये हैं: अर्थात् गेर्शोन, कहात और मरारी, और लेवी की पूरी अवस्था एक सौ सैंतीस वर्ष की हुई।  <span class="verse" id="V17">१७&#160;</span>गेर्शोन के पुत्र जिनसे उनका कुल चला: लिब्नी और शिमी थे।  <span class="verse" id="V18">१८&#160;</span>कहात के पुत्र: अम्राम, यिसहार, हेब्रोन और उज्जीएल थे, और कहात की पूरी अवस्था एक सौ सैंतीस वर्ष की हुई।  <span class="verse" id="V19">१९&#160;</span>मरारी के पुत्र: महली और मूशी थे। लेवियों के कुल जिनसे उनकी वंशावली चली ये ही हैं।  <span class="verse" id="V20">२०&#160;</span>अम्राम ने अपनी फूफी योकेबेद* को ब्याह लिया और उससे हारून और मूसा उत्‍पन्‍न हुए, और अम्राम की पूरी अवस्था एक सौ सैंतीस वर्ष की हुई।  <span class="verse" id="V21">२१&#160;</span>यिसहार के पुत्र: कोरह, नेपेग और जिक्री थे।  <span class="verse" id="V22">२२&#160;</span>उज्जीएल के पुत्र: मीशाएल, एलसाफान और सित्री थे।  <span class="verse" id="V23">२३&#160;</span>हारून ने अम्मीनादाब की बेटी, और नहशोन की बहन एलीशेबा को ब्याह लिया; और उससे नादाब, अबीहू, और ईतामार उत्‍पन्‍न हुए।  <span class="verse" id="V24">२४&#160;</span>कोरह के पुत्र: अस्सीर, एल्काना और अबीआसाफ थे; और इन्हीं से कोरहियों के कुल निकले।  <span class="verse" id="V25">२५&#160;</span>हारून के पुत्र एलीआजर ने पूतीएल की एक बेटी को ब्याह लिया; और उससे पीनहास उत्‍पन्‍न हुआ। जिनसे उनका कुल चला। लेवियों के पितरों के घरानों के मुख्य पुरुष ये ही हैं।  <span class="verse" id="V26">२६&#160;</span>हारून और मूसा वे ही हैं जिनको यहोवा ने यह आज्ञा दी: “इस्राएलियों को दल-दल करके उनके जत्थों के अनुसार मिस्र देश से निकाल ले आओ।”  <span class="verse" id="V27">२७&#160;</span>ये वही मूसा और हारून हैं जिन्होंने मिस्र के राजा फ़िरौन से कहा कि हम इस्राएलियों को मिस्र से निकाल ले जाएँगे। </div><div class='s'>यहोवा का मूसा को फिर से बुलाया जाना </div><div class='p'> <span class="verse" id="V28">२८&#160;</span>जब यहोवा ने मिस्र देश में मूसा से यह बात कहीं,  <span class="verse" id="V29">२९&#160;</span>“मैं तो यहोवा हूँ; इसलिए जो कुछ मैं तुम से कहूँगा वह सब मिस्र के राजा फ़िरौन से कहना।”  <span class="verse" id="V30">३०&#160;</span>परन्तु मूसा ने यहोवा को उत्तर दिया, “मैं तो बोलने में भद्दा हूँ; और फ़िरौन कैसे मेरी सुनेगा?” </div><ul class='tnav'>
<li><a href='index.htm'>निर्गमन</a></li>
<li><a href='EXO05.htm'>&lt;</a></li>
<li><a href='EXO.htm'>६</a></li>
<li><a href='EXO07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
