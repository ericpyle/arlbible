<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन ५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO04.htm'>&lt;</a></li>
<li><a href='PRO.htm'>५</a></li>
<li><a href='PRO06.htm'>&gt;</a></li>
</ul>
<div class="main">
 
<div class='chapterlabel' id="V0"> ५</div><div class='s'>व्यभिचार की आपदा </div><div class='q'> <span class="verse" id="V1">१&#160;</span>हे मेरे पुत्र, मेरी बुद्धि की बातों पर ध्यान दे, </div><div class='q'>मेरी समझ की ओर कान लगा; </div><div class='q'> <span class="verse" id="V2">२&#160;</span>जिससे तेरा विवेक सुरक्षित बना रहे, </div><div class='q'>और तू ज्ञान की रक्षा करें। </div><div class='q'> <span class="verse" id="V3">३&#160;</span>क्योंकि पराई स्त्री के होंठों से मधु टपकता है, </div><div class='q'>और उसकी बातें तेल से भी अधिक चिकनी होती हैं; </div><div class='q'> <span class="verse" id="V4">४&#160;</span>परन्तु इसका परिणाम नागदौना के समान कड़वा </div><div class='q'>और दोधारी तलवार के समान पैना होता है। </div><div class='q'> <span class="verse" id="V5">५&#160;</span>उसके पाँव मृत्यु की ओर बढ़ते हैं; </div><div class='q'>और उसके पग अधोलोक तक पहुँचते हैं। </div><div class='q'> <span class="verse" id="V6">६&#160;</span>वह जीवन के मार्ग के विषय विचार नहीं करती; </div><div class='q'>उसके चालचलन में चंचलता है, परन्तु उसे वह स्वयं नहीं जानती। </div><div class='q'> <span class="verse" id="V7">७&#160;</span>इसलिए अब हे मेरे पुत्रों, मेरी सुनो, </div><div class='q'>और मेरी बातों से मुँह न मोड़ो। </div><div class='q'> <span class="verse" id="V8">८&#160;</span>ऐसी स्त्री से दूर ही रह, </div><div class='q'>और उसकी डेवढ़ी के पास भी न जाना; </div><div class='q'> <span class="verse" id="V9">९&#160;</span>कहीं ऐसा न हो कि तू अपना यश </div><div class='q'>औरों के हाथ, और अपना जीवन क्रूर जन के वश में कर दे; </div><div class='q'> <span class="verse" id="V10">१०&#160;</span>या पराए तेरी कमाई से अपना पेट भरें, </div><div class='q'>और परदेशी मनुष्य* तेरे परिश्रम का फल अपने घर में रखें; </div><div class='q'> <span class="verse" id="V11">११&#160;</span>और तू अपने अन्तिम समय में जब तेरे शरीर का बल खत्म हो जाए तब कराह कर, </div><div class='q'> <span class="verse" id="V12">१२&#160;</span>तू यह कहेगा “मैंने शिक्षा से कैसा बैर किया, </div><div class='q'>और डाँटनेवाले का कैसा तिरस्कार किया! </div><div class='q'> <span class="verse" id="V13">१३&#160;</span>मैंने अपने गुरूओं की बातें न मानीं </div><div class='q'>और अपने सिखानेवालों की ओर ध्यान न लगाया। </div><div class='q'> <span class="verse" id="V14">१४&#160;</span>मैं सभा और मण्डली के बीच में पूर्णतः </div><div class='q'>विनाश की कगार पर जा पड़ा।” </div><div class='q'> <span class="verse" id="V15">१५&#160;</span>तू अपने ही कुण्ड से पानी, </div><div class='q'>और अपने ही कुएँ के सोते का जल पिया करना*। </div><div class='q'> <span class="verse" id="V16">१६&#160;</span>क्या तेरे सोतों का पानी सड़क में, </div><div class='q'>और तेरे जल की धारा चौकों में बह जाने पाए? </div><div class='q'> <span class="verse" id="V17">१७&#160;</span>यह केवल तेरे ही लिये रहे, </div><div class='q'>और तेरे संग अनजानों के लिये न हो। </div><div class='q'> <span class="verse" id="V18">१८&#160;</span>तेरा सोता धन्य रहे; और अपनी जवानी की पत्‍नी के साथ आनन्दित रह, </div><div class='q'> <span class="verse" id="V19">१९&#160;</span>वह तेरे लिए प्रिय हिरनी या सुन्दर सांभरनी के समान हो, </div><div class='q'>उसके स्तन सर्वदा तुझे सन्तुष्ट रखें, </div><div class='q'>और उसी का प्रेम नित्य तुझे मोहित करता रहे। </div><div class='q'> <span class="verse" id="V20">२०&#160;</span>हे मेरे पुत्र, तू व्यभिचारिणी पर क्यों मोहित हो, </div><div class='q'>और पराई स्त्री को क्यों छाती से लगाए? </div><div class='q'> <span class="verse" id="V21">२१&#160;</span>क्योंकि मनुष्य के मार्ग यहोवा की दृष्टि से छिपे नहीं हैं*, </div><div class='q'>और वह उसके सब मार्गों पर ध्यान करता है। </div><div class='q'> <span class="verse" id="V22">२२&#160;</span>दुष्ट अपने ही अधर्म के कर्मों से फंसेगा, </div><div class='q'>और अपने ही पाप के बन्धनों में बन्धा रहेगा। </div><div class='q'> <span class="verse" id="V23">२३&#160;</span>वह अनुशासन का पालन न करने के कारण मर जाएगा, </div><div class='q'>और अपनी ही मूर्खता के कारण भटकता रहेगा। </div><ul class='tnav'>
<li><a href='index.htm'>नीतिवचन</a></li>
<li><a href='PRO04.htm'>&lt;</a></li>
<li><a href='PRO.htm'>५</a></li>
<li><a href='PRO06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
