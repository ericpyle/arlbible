<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ५५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA054.htm'>&lt;</a></li>
<li><a href='PSA.htm'>५५</a></li>
<li><a href='PSA056.htm'>&gt;</a></li>
</ul>
<div class="main">
 
<div class='chapterlabel' id="V0"> ५५</div><div class='s'>विश्वासघाती के विनाश के लिये प्रार्थना </div><div class='d'>प्रधान बजानेवाले के लिये, तारवाले बाजों के साथ। दाऊद का मश्कील </div><div class='b'> &#160; </div><div class='q'> <span class="verse" id="V1">१&#160;</span>हे परमेश्‍वर, मेरी प्रार्थना की ओर कान लगा; </div><div class='q'>और मेरी गिड़गिड़ाहट से मुँह न मोड़! </div><div class='q'> <span class="verse" id="V2">२&#160;</span>मेरी ओर ध्यान देकर, मुझे उत्तर दे; </div><div class='q'>विपत्तियों के कारण मैं व्याकुल होता हूँ। </div><div class='q'> <span class="verse" id="V3">३&#160;</span>क्योंकि शत्रु कोलाहल </div><div class='q'>और दुष्ट उपद्रव कर रहें हैं; </div><div class='q'>वे मुझ पर दोषारोपण करते हैं, </div><div class='q'>और क्रोध में आकर सताते हैं। </div><div class='q'> <span class="verse" id="V4">४&#160;</span>मेरा मन भीतर ही भीतर संकट में है*, </div><div class='q'>और मृत्यु का भय मुझ में समा गया है। </div><div class='q'> <span class="verse" id="V5">५&#160;</span>भय और कंपन ने मुझे पकड़ लिया है, </div><div class='q'>और भय ने मुझे जकड़ लिया है। </div><div class='q'> <span class="verse" id="V6">६&#160;</span>तब मैंने कहा, “भला होता कि मेरे कबूतर के से पंख होते </div><div class='q'>तो मैं उड़ जाता और विश्राम पाता! </div><div class='q'> <span class="verse" id="V7">७&#160;</span>देखो, फिर तो मैं उड़ते-उड़ते दूर निकल जाता </div><div class='q'>और जंगल में बसेरा लेता, (सेला) </div><div class='q'> <span class="verse" id="V8">८&#160;</span>मैं प्रचण्ड बयार और आँधी के झोंके से </div><div class='q'>बचकर किसी शरण स्थान में भाग जाता।” </div><div class='q'> <span class="verse" id="V9">९&#160;</span>हे प्रभु, उनका सत्यानाश कर, </div><div class='q'>और उनकी भाषा में गड़बड़ी डाल दे; </div><div class='q'>क्योंकि मैंने नगर में उपद्रव और झगड़ा देखा है। </div><div class='q'> <span class="verse" id="V10">१०&#160;</span>रात-दिन वे उसकी शहरपनाह पर चढ़कर चारों ओर घूमते हैं; </div><div class='q'>और उसके भीतर दुष्टता और उत्पात होता है। </div><div class='q'> <span class="verse" id="V11">११&#160;</span>उसके भीतर दुष्टता ने बसेरा डाला है; </div><div class='q'>और अत्याचार और छल उसके चौक से दूर नहीं होते। </div><div class='q'> <span class="verse" id="V12">१२&#160;</span>जो मेरी नामधराई करता है वह शत्रु नहीं था, </div><div class='q'>नहीं तो मैं उसको सह लेता; </div><div class='q'>जो मेरे विरुद्ध बड़ाई मारता है वह मेरा बैरी नहीं है, </div><div class='q'>नहीं तो मैं उससे छिप जाता। </div><div class='q'> <span class="verse" id="V13">१३&#160;</span>परन्तु वह तो तू ही था जो मेरी बराबरी का मनुष्य </div><div class='q'>मेरा परम मित्र और मेरी जान-पहचान का था। </div><div class='q'> <span class="verse" id="V14">१४&#160;</span>हम दोनों आपस में कैसी मीठी-मीठी बातें करते थे; </div><div class='q'>हम भीड़ के साथ परमेश्‍वर के भवन को जाते थे। </div><div class='q'> <span class="verse" id="V15">१५&#160;</span>उनको मृत्यु अचानक आ दबाए; वे जीवित ही अधोलोक में उतर जाएँ; </div><div class='q'>क्योंकि उनके घर और मन दोनों में बुराइयाँ और उत्पात भरा है*। </div><div class='q'> <span class="verse" id="V16">१६&#160;</span>परन्तु मैं तो परमेश्‍वर को पुकारूँगा; </div><div class='q'>और यहोवा मुझे बचा लेगा। </div><div class='q'> <span class="verse" id="V17">१७&#160;</span>सांझ को, भोर को, दोपहर को, तीनों पहर </div><div class='q'>मैं दुहाई दूँगा और कराहता रहूँगा </div><div class='q'>और वह मेरा शब्द सुन लेगा। </div><div class='q'> <span class="verse" id="V18">१८&#160;</span>जो लड़ाई मेरे विरुद्ध मची थी उससे उसने मुझे कुशल के साथ बचा लिया है। </div><div class='q'>उन्होंने तो बहुतों को संग लेकर मेरा सामना किया था। </div><div class='q'> <span class="verse" id="V19">१९&#160;</span>परमेश्‍वर जो आदि से विराजमान है यह सुनकर उनको उत्तर देगा। (सेला) </div><div class='q'>ये वे है जिनमें कोई परिवर्तन नहीं, और उनमें परमेश्‍वर का भय है ही नहीं। </div><div class='q'> <span class="verse" id="V20">२०&#160;</span>उसने अपने मेल रखनेवालों पर भी हाथ उठाया है, </div><div class='q'>उसने अपनी वाचा को तोड़ दिया है। </div><div class='q'> <span class="verse" id="V21">२१&#160;</span>उसके मुँह की बातें तो मक्खन सी चिकनी थी </div><div class='q'>परन्तु उसके मन में लड़ाई की बातें थीं; </div><div class='q'>उसके वचन तेल से अधिक नरम तो थे </div><div class='q'>परन्तु नंगी तलवारें थीं। </div><div class='q'> <span class="verse" id="V22">२२&#160;</span>अपना बोझ यहोवा पर डाल दे वह तुझे सम्भालेगा; </div><div class='q'>वह धर्मी को कभी टलने न देगा। (1 पत. 5:7, भज. 37:24) </div><div class='q'> <span class="verse" id="V23">२३&#160;</span>परन्तु हे परमेश्‍वर, तू उन लोगों को विनाश के गड्ढे में गिरा देगा; </div><div class='q'>हत्यारे और छली मनुष्य अपनी आधी आयु तक भी जीवित न रहेंगे। </div><div class='q'>परन्तु मैं तुझ पर भरोसा रखे रहूँगा। </div><ul class='tnav'>
<li><a href='index.htm'>भजन संहिता</a></li>
<li><a href='PSA054.htm'>&lt;</a></li>
<li><a href='PSA.htm'>५५</a></li>
<li><a href='PSA056.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
