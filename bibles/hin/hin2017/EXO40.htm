<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल निर्गमन ४०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>निर्गमन</a></li>
<li><a href='EXO39.htm'>&lt;</a></li>
<li><a href='EXO.htm'>४०</a></li>
<li><a href='LEV01.htm'>&gt;</a></li>
</ul>
<div class="main">
 
<div class='chapterlabel' id="V0"> ४०</div><div class='s'>मिलापवाले तम्बू स्थापित करने के निर्देश </div><div class='p'> <span class="verse" id="V1">१&#160;</span>फिर यहोवा ने मूसा से कहा,  <span class="verse" id="V2">२&#160;</span>“पहले महीने के पहले दिन को तू मिलापवाले तम्बू के निवास को खड़ा कर देना।  <span class="verse" id="V3">३&#160;</span>और उसमें साक्षीपत्र के सन्दूक को रखकर बीचवाले पर्दे की ओट में कर देना।  <span class="verse" id="V4">४&#160;</span>और मेज को भीतर ले जाकर जो कुछ उस पर सजाना है उसे सजा देना; तब दीवट को भीतर ले जाकर उसके दीपकों को जला देना।  <span class="verse" id="V5">५&#160;</span>और साक्षीपत्र के सन्दूक के सामने सोने की वेदी को जो धूप के लिये है उसे रखना, और निवास के द्वार के पर्दे को लगा देना।  <span class="verse" id="V6">६&#160;</span>और मिलापवाले तम्बू के निवास के द्वार के सामने होमवेदी को रखना।  <span class="verse" id="V7">७&#160;</span>और मिलापवाले तम्बू और वेदी के बीच हौदी को रखकर उसमें जल भरना।  <span class="verse" id="V8">८&#160;</span>और चारों ओर के आँगन की कनात को खड़ा करना, और उस आँगन के द्वार पर पर्दे को लटका देना।  <span class="verse" id="V9">९&#160;</span>और अभिषेक का तेल लेकर निवास का और जो कुछ उसमें होगा सब कुछ का अभिषेक करना, और सारे सामान समेत उसको पवित्र करना; तब वह पवित्र ठहरेगा।  <span class="verse" id="V10">१०&#160;</span>सब सामान समेत होमवेदी का अभिषेक करके उसको पवित्र करना; तब वह परमपवित्र ठहरेगी।  <span class="verse" id="V11">११&#160;</span>पाए समेत हौदी का भी अभिषेक करके उसे पवित्र करना।  <span class="verse" id="V12">१२&#160;</span>तब हारून और उसके पुत्रों को मिलापवाले तम्बू के द्वार पर ले जाकर जल से नहलाना,  <span class="verse" id="V13">१३&#160;</span>और हारून को पवित्र वस्त्र पहनाना, और उसका अभिषेक करके उसको पवित्र करना कि वह मेरे लिये याजक का काम करे।  <span class="verse" id="V14">१४&#160;</span>और उसके पुत्रों को ले जाकर अंगरखे पहनाना,  <span class="verse" id="V15">१५&#160;</span>और जैसे तू उनके पिता का अभिषेक करे वैसे ही उनका भी अभिषेक करना कि वे मेरे लिये याजक का काम करें; और उनका अभिषेक उनकी पीढ़ी-पीढ़ी के लिये उनके सदा के याजकपद का चिन्ह ठहरेगा। </div><div class='s'>मिलापवाले तम्बू का खड़ा किया जाना </div><div class='p'> <span class="verse" id="V16">१६&#160;</span>और मूसा ने जो-जो आज्ञा यहोवा ने उसको दी थी उसी के अनुसार किया।  <span class="verse" id="V17">१७&#160;</span>और दूसरे वर्ष के पहले महीने के पहले दिन को निवास खड़ा किया गया।  <span class="verse" id="V18">१८&#160;</span>मूसा ने निवास को खड़ा करवाया और उसकी कुर्सियाँ धर उसके तख्ते लगाकर उनमें बेंड़े डाले, और उसके खम्भों को खड़ा किया;  <span class="verse" id="V19">१९&#160;</span>और उसने निवास के ऊपर तम्बू को फैलाया, और तम्बू के ऊपर उसने ओढ़ने को लगाया; जिस प्रकार यहोवा ने मूसा को आज्ञा दी थी।  <span class="verse" id="V20">२०&#160;</span>और उसने साक्षीपत्र को लेकर सन्दूक में रखा, और सन्दूक में डंडों को लगाके उसके ऊपर प्रायश्चित के ढकने को रख दिया;  <span class="verse" id="V21">२१&#160;</span>और उसने सन्दूक को निवास में पहुँचवाया, और बीचवाले पर्दे को लटकवा के साक्षीपत्र के सन्दूक को उसके अन्दर किया; जिस प्रकार यहोवा ने मूसा को आज्ञा दी थी।  <span class="verse" id="V22">२२&#160;</span>और उसने मिलापवाले तम्बू में निवास की उत्तर की ओर बीच के पर्दे से बाहर मेज को लगवाया,  <span class="verse" id="V23">२३&#160;</span>और उस पर उन ने यहोवा के सम्मुख रोटी सजाकर रखी; जिस प्रकार यहोवा ने मूसा को आज्ञा दी थी।  <span class="verse" id="V24">२४&#160;</span>और उसने मिलापवाले तम्बू में मेज के सामने निवास की दक्षिण ओर पर दीवट को रखा,  <span class="verse" id="V25">२५&#160;</span>और उसने दीपकों को यहोवा के सम्मुख जला दिया; जिस प्रकार यहोवा ने मूसा को आज्ञा दी थी।  <span class="verse" id="V26">२६&#160;</span>और उसने मिलापवाले तम्बू में बीच के पर्दे के सामने सोने की वेदी को रखा,  <span class="verse" id="V27">२७&#160;</span>और उसने उस पर सुगन्धित धूप जलाया; जिस प्रकार यहोवा ने मूसा को आज्ञा दी थी।  <span class="verse" id="V28">२८&#160;</span>और उसने निवास के द्वार पर पर्दे को लगाया।  <span class="verse" id="V29">२९&#160;</span>और मिलापवाले तम्बू के निवास के द्वार पर होमबलि को रखकर उस पर होमबलि और अन्नबलि को चढ़ाया; जिस प्रकार यहोवा ने मूसा को आज्ञा दी थी।  <span class="verse" id="V30">३०&#160;</span>और उसने मिलापवाले तम्बू और वेदी के बीच हौदी को रखकर उसमें धोने के लिये जल डाला,  <span class="verse" id="V31">३१&#160;</span>और मूसा और हारून और उसके पुत्रों ने उसमें अपने-अपने हाथ पाँव धोए;  <span class="verse" id="V32">३२&#160;</span>और जब-जब वे मिलापवाले तम्बू में या वेदी के पास जाते थे तब-तब वे हाथ पाँव धोते थे; जिस प्रकार यहोवा ने मूसा को आज्ञा दी थी।  <span class="verse" id="V33">३३&#160;</span>और उसने निवास के चारों ओर और वेदी के आस-पास आँगन की कनात को खड़ा करवाया, और आँगन के द्वार के पर्दे को लटका दिया। इस प्रकार मूसा ने सब काम को पूरा किया। </div><div class='s'>मिलापवाले तम्बू पर यहोवा की महिमा </div><div class='p'> <span class="verse" id="V34">३४&#160;</span>तब बादल मिलापवाले तम्बू पर छा गया, और यहोवा का तेज निवास-स्थान में भर गया।  <span class="verse" id="V35">३५&#160;</span>और बादल मिलापवाले तम्बू पर ठहर गया, और यहोवा का तेज निवास-स्थान में भर गया, इस कारण मूसा उसमें प्रवेश न कर सका।  <span class="verse" id="V36">३६&#160;</span>इस्राएलियों की सारी यात्रा में ऐसा होता था, कि जब-जब वह बादल निवास के ऊपर से उठ जाता तब-तब वे कूच करते थे।  <span class="verse" id="V37">३७&#160;</span>और यदि वह न उठता, तो जिस दिन तक वह न उठता था उस दिन तक वे कूच नहीं करते थे।  <span class="verse" id="V38">३८&#160;</span>इस्राएल के घराने की सारी यात्रा में दिन को तो यहोवा का बादल निवास पर, और रात को उसी बादल में आग उन सभी को दिखाई दिया करती थी। </div><ul class='tnav'>
<li><a href='index.htm'>निर्गमन</a></li>
<li><a href='EXO39.htm'>&lt;</a></li>
<li><a href='EXO.htm'>४०</a></li>
<li><a href='LEV01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
