<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका ६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='LUK05.htm'>&lt;</a></li>
<li><a href='LUK.htm'>६</a></li>
<li><a href='LUK07.htm'>&gt;</a></li>
</ul>
<div class="main">
 
<div class='chapterlabel' id="V0"> ६</div><div class='s'>यीशु सब्त का प्रभु </div><div class='p'> <span class="verse" id="V1">१&#160;</span>फिर सब्त के दिन वह खेतों में से होकर जा रहा था, और उसके चेले बालें तोड़-तोड़कर, और हाथों से मल-मल कर* खाते जाते थे। (व्य. 23:25)  <span class="verse" id="V2">२&#160;</span>तब फरीसियों में से कुछ कहने लगे, “तुम वह काम क्यों करते हो जो सब्त के दिन करना उचित नहीं?”  <span class="verse" id="V3">३&#160;</span>यीशु ने उनको उत्तर दिया, “क्या तुम ने यह नहीं पढ़ा, कि दाऊद ने जब वह और उसके साथी भूखे थे तो क्या किया?  <span class="verse" id="V4">४&#160;</span>वह कैसे परमेश्‍वर के घर में गया, और भेंट की रोटियाँ लेकर खाई, जिन्हें खाना याजकों को छोड़ और किसी को उचित नहीं, और अपने साथियों को भी दी?” (लैव्य. 24:5-9, 1 शमू. 21:6)  <span class="verse" id="V5">५&#160;</span>और उसने उनसे कहा, “मनुष्य का पुत्र सब्त के दिन का भी प्रभु है।” </div><div class='s'>सब्त के दिन रोगी का अच्छा किया जाना </div><div class='p'> <span class="verse" id="V6">६&#160;</span>और ऐसा हुआ कि किसी और सब्त के दिन को वह आराधनालय में जाकर उपदेश करने लगा; और वहाँ एक मनुष्य था, जिसका दाहिना हाथ सूखा था।  <span class="verse" id="V7">७&#160;</span>शास्त्री और फरीसी उस पर दोष लगाने का अवसर पाने के लिये उसकी ताक में थे, कि देखें कि वह सब्त के दिन चंगा करता है कि नहीं।  <span class="verse" id="V8">८&#160;</span>परन्तु वह उनके विचार जानता था; इसलिए उसने सूखे हाथवाले मनुष्य से कहा, “उठ, बीच में खड़ा हो।” वह उठ खड़ा हुआ।  <span class="verse" id="V9">९&#160;</span>यीशु ने उनसे कहा, “मैं तुम से यह पूछता हूँ कि सब्त के दिन क्या उचित है, भला करना या बुरा करना; प्राण को बचाना या नाश करना?”  <span class="verse" id="V10">१०&#160;</span>और उसने चारों ओर उन सभी को देखकर उस मनुष्य से कहा, “अपना हाथ बढ़ा।” उसने ऐसा ही किया, और उसका हाथ फिर चंगा हो गया।  <span class="verse" id="V11">११&#160;</span>परन्तु वे आपे से बाहर होकर आपस में विवाद करने लगे कि हम यीशु के साथ क्या करें? </div><div class='s'>बारह प्रेरित </div><div class='p'> <span class="verse" id="V12">१२&#160;</span>और उन दिनों में वह पहाड़ पर प्रार्थना करने को निकला, और परमेश्‍वर से प्रार्थना करने में सारी रात बिताई।  <span class="verse" id="V13">१३&#160;</span>जब दिन हुआ, तो उसने अपने चेलों को बुलाकर उनमें से बारह चुन लिए, और उनको प्रेरित कहा।  <span class="verse" id="V14">१४&#160;</span>और वे ये हैं: शमौन जिसका नाम उसने पतरस भी रखा; और उसका भाई अन्द्रियास, और याकूब, और यूहन्ना, और फिलिप्पुस, और बरतुल्मै,  <span class="verse" id="V15">१५&#160;</span>और मत्ती, और थोमा, और हलफईस का पुत्र याकूब, और शमौन जो जेलोतेस कहलाता है,  <span class="verse" id="V16">१६&#160;</span>और याकूब का बेटा यहूदा, और यहूदा इस्करियोती, जो उसका पकड़वानेवाला बना। </div><div class='s'>यीशु का लोगों को उपदेश देना और चंगा करना </div><div class='p'> <span class="verse" id="V17">१७&#160;</span>तब वह उनके साथ उतरकर चौरस जगह में खड़ा हुआ, और उसके चेलों की बड़ी भीड़, और सारे यहूदिया, और यरूशलेम, और सोर और सीदोन के समुद्र के किनारे से बहुत लोग,  <span class="verse" id="V18">१८&#160;</span>जो उसकी सुनने और अपनी बीमारियों से चंगा होने के लिये उसके पास आए थे, वहाँ थे। और अशुद्ध आत्माओं के सताए हुए लोग भी अच्छे किए जाते थे।  <span class="verse" id="V19">१९&#160;</span>और सब उसे छूना चाहते थे, क्योंकि उसमें से सामर्थ्य निकलकर सब को चंगा करती थी। </div><div class='s'>आशीष के वचन </div><div class='p'> <span class="verse" id="V20">२०&#160;</span>तब उसने अपने चेलों की ओर देखकर कहा, </div><div class='q'>“धन्य हो तुम, जो दीन हो, </div><div class='q'>क्योंकि परमेश्‍वर का राज्य तुम्हारा है। </div><div class='q'> <span class="verse" id="V21">२१&#160;</span>“धन्य हो तुम, जो अब भूखे हो; </div><div class='q'>क्योंकि तृप्त किए जाओगे। </div><div class='q'>“धन्य हो तुम, जो अब रोते हो, </div><div class='q'>क्योंकि हँसोगे। (मत्ती 5:4,5, भज. 126:5-6) </div><div class='q'> <span class="verse" id="V22">२२&#160;</span>“धन्य हो तुम, जब मनुष्य के पुत्र के </div><div class='q'>कारण लोग तुम से बैर करेंगे, </div><div class='q'>और तुम्हें निकाल देंगे, और तुम्हारी निन्दा करेंगे, </div><div class='q'>और तुम्हारा नाम बुरा जानकर काट देंगे। </div><div class='p'> <span class="verse" id="V23">२३&#160;</span>“उस दिन आनन्दित होकर उछलना, क्योंकि देखो, तुम्हारे लिये स्वर्ग में बड़ा प्रतिफल है। उनके पूर्वज भविष्यद्वक्ताओं के साथ भी वैसा ही किया करते थे। </div><div class='s'>शोक वचन </div><div class='q'> <span class="verse" id="V24">२४&#160;</span>“परन्तु हाय तुम पर जो धनवान हो, </div><div class='q'>क्योंकि तुम अपनी शान्ति पा चुके। </div><div class='q'> <span class="verse" id="V25">२५&#160;</span>“हाय तुम पर जो अब तृप्त हो, </div><div class='q'>क्योंकि भूखे होंगे। </div><div class='q'>“हाय, तुम पर; जो अब हँसते हो, </div><div class='q'>क्योंकि शोक करोगे और रोओगे। </div><div class='q'> <span class="verse" id="V26">२६&#160;</span>“हाय, तुम पर जब सब मनुष्य तुम्हें भला कहें, </div><div class='q'>क्योंकि उनके पूर्वज झूठे भविष्यद्वक्ताओं के साथ भी ऐसा ही किया करते थे। </div><div class='s'>शत्रु से भी प्रेम करना </div><div class='p'> <span class="verse" id="V27">२७&#160;</span>“परन्तु मैं तुम सुननेवालों से कहता हूँ, कि अपने शत्रुओं से प्रेम रखो; जो तुम से बैर करें, उनका भला करो*।  <span class="verse" id="V28">२८&#160;</span>जो तुम्हें श्राप दें, उनको आशीष दो; जो तुम्हारा अपमान करें, उनके लिये प्रार्थना करो।  <span class="verse" id="V29">२९&#160;</span>जो तुम्हारे एक गाल पर थप्पड़ मारे उसकी ओर दूसरा भी फेर दे; और जो तेरी दोहर छीन ले, उसको कुर्ता लेने से भी न रोक।  <span class="verse" id="V30">३०&#160;</span>जो कोई तुझ से माँगे, उसे दे; और जो तेरी वस्तु छीन ले, उससे न माँग।  <span class="verse" id="V31">३१&#160;</span>और जैसा तुम चाहते हो कि लोग तुम्हारे साथ करें, तुम भी उनके साथ वैसा ही करो। </div><div class='p'> <span class="verse" id="V32">३२&#160;</span>“यदि तुम अपने प्रेम रखनेवालों के साथ प्रेम रखो, तो तुम्हारी क्या बड़ाई? क्योंकि पापी भी अपने प्रेम रखनेवालों के साथ प्रेम रखते हैं।  <span class="verse" id="V33">३३&#160;</span>और यदि तुम अपने भलाई करनेवालों ही के साथ भलाई करते हो, तो तुम्हारी क्या बड़ाई? क्योंकि पापी भी ऐसा ही करते हैं।  <span class="verse" id="V34">३४&#160;</span>और यदि तुम उसे उधार दो, जिनसे फिर पाने की आशा रखते हो, तो तुम्हारी क्या बड़ाई? क्योंकि पापी पापियों को उधार देते हैं, कि उतना ही फिर पाएँ।  <span class="verse" id="V35">३५&#160;</span>वरन् अपने शत्रुओं से प्रेम रखो, और भलाई करो, और फिर पाने की आस न रखकर उधार दो; और तुम्हारे लिये बड़ा फल होगा; और तुम परमप्रधान के सन्तान ठहरोगे, क्योंकि वह उन पर जो धन्यवाद नहीं करते और बुरों पर भी कृपालु है। (लैव्य. 25:35-36, मत्ती 5:44-45)  <span class="verse" id="V36">३६&#160;</span>जैसा तुम्हारा पिता दयावन्त है, वैसे ही तुम भी दयावन्त बनो। </div><div class='s'>दोष मत लगाओ </div><div class='p'> <span class="verse" id="V37">३७&#160;</span>“दोष मत लगाओ; तो तुम पर भी दोष नहीं लगाया जाएगा: दोषी न ठहराओ, तो तुम भी दोषी नहीं ठहराए जाओगे: क्षमा करो, तो तुम्हें भी क्षमा किया जाएगा।  <span class="verse" id="V38">३८&#160;</span>दिया करो, तो तुम्हें भी दिया जाएगा: लोग पूरा नाप दबा-दबाकर और हिला-हिलाकर और उभरता हुआ तुम्हारी गोद में डालेंगे, क्योंकि जिस नाप से तुम नापते हो, उसी से तुम्हारे लिये भी नापा जाएगा।” </div><div class='p'> <span class="verse" id="V39">३९&#160;</span>फिर उसने उनसे एक दृष्टान्त कहा: “क्या अंधा, अंधे को मार्ग बता सकता है? क्या दोनों गड्ढे में नहीं गिरेंगे?  <span class="verse" id="V40">४०&#160;</span>चेला अपने गुरु से बड़ा नहीं, परन्तु जो कोई सिद्ध होगा, वह अपने गुरु के समान होगा।  <span class="verse" id="V41">४१&#160;</span>तू अपने भाई की आँख के तिनके को क्यों देखता है, और अपनी ही आँख का लट्ठा तुझे नहीं सूझता?  <span class="verse" id="V42">४२&#160;</span>और जब तू अपनी ही आँख का लट्ठा नहीं देखता, तो अपने भाई से कैसे कह सकता है, ‘हे भाई, ठहर जा तेरी आँख से तिनके को निकाल दूँ?’ हे कपटी*, पहले अपनी आँख से लट्ठा निकाल, तब जो तिनका तेरे भाई की आँख में है, भली भाँति देखकर निकाल सकेगा। </div><div class='s'>पेड़ की फल से पहचान </div><div class='p'> <span class="verse" id="V43">४३&#160;</span>“कोई अच्छा पेड़ नहीं, जो निकम्मा फल लाए, और न तो कोई निकम्मा पेड़ है, जो अच्छा फल लाए।  <span class="verse" id="V44">४४&#160;</span>हर एक पेड़ अपने फल से पहचाना जाता है; क्योंकि लोग झाड़ियों से अंजीर नहीं तोड़ते, और न झड़बेरी से अंगूर।  <span class="verse" id="V45">४५&#160;</span>भला मनुष्य अपने मन के भले भण्डार से भली बातें निकालता है; और बुरा मनुष्य अपने मन के बुरे भण्डार से बुरी बातें निकालता है; क्योंकि जो मन में भरा है वही उसके मुँह पर आता है। </div><div class='s'>घर बनानेवाले दो प्रकार के मनुष्य </div><div class='p'> <span class="verse" id="V46">४६&#160;</span>“जब तुम मेरा कहना नहीं मानते, तो क्यों मुझे ‘हे प्रभु, हे प्रभु,’ कहते हो? (मला. 1:6)  <span class="verse" id="V47">४७&#160;</span>जो कोई मेरे पास आता है, और मेरी बातें सुनकर उन्हें मानता है, मैं तुम्हें बताता हूँ कि वह किसके समान है?  <span class="verse" id="V48">४८&#160;</span>वह उस मनुष्य के समान है, जिस ने घर बनाते समय भूमि गहरी खोदकर चट्टान में नींव डाली, और जब बाढ़ आई तो धारा उस घर पर लगी, परन्तु उसे हिला न सकी; क्योंकि वह पक्का बना था।  <span class="verse" id="V49">४९&#160;</span>परन्तु जो सुनकर नहीं मानता, वह उस मनुष्य के समान है, जिस ने मिट्टी पर बिना नींव का घर बनाया। जब उस पर धारा लगी, तो वह तुरन्त गिर पड़ा, और वह गिरकर सत्यानाश हो गया।” </div><ul class='tnav'>
<li><a href='index.htm'>लूका</a></li>
<li><a href='LUK05.htm'>&lt;</a></li>
<li><a href='LUK.htm'>६</a></li>
<li><a href='LUK07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
