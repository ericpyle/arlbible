<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल गलातियों ५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>गलातियों</a></li>
<li><a href='GAL04.htm'>&lt;</a></li>
<li><a href='GAL.htm'>५</a></li>
<li><a href='GAL06.htm'>&gt;</a></li>
</ul>
<div class="main">
 
<div class='chapterlabel' id="V0"> ५</div><div class='s'>मसीह में स्वतंत्रता </div><div class='p'> <span class="verse" id="V1">१&#160;</span>मसीह ने स्वतंत्रता के लिये हमें स्वतंत्र किया है; इसलिए इसमें स्थिर रहो*, और दासत्व के जूए में फिर से न जुतो। </div><div class='p'> <span class="verse" id="V2">२&#160;</span>मैं पौलुस तुम से कहता हूँ, कि यदि खतना कराओगे, तो मसीह से तुम्हें कुछ लाभ न होगा। </div><div class='p'> <span class="verse" id="V3">३&#160;</span>फिर भी मैं हर एक खतना करानेवाले को जताए देता हूँ, कि उसे सारी व्यवस्था माननी पड़ेगी। </div><div class='p'> <span class="verse" id="V4">४&#160;</span>तुम जो व्यवस्था के द्वारा धर्मी ठहरना चाहते हो, मसीह से अलग और अनुग्रह से गिर गए हो।  <span class="verse" id="V5">५&#160;</span>क्योंकि आत्मा के कारण, हम विश्वास से, आशा की हुई धार्मिकता की प्रतीक्षा करते हैं।  <span class="verse" id="V6">६&#160;</span>और मसीह यीशु में न खतना, न खतनारहित कुछ काम का है, परन्तु केवल विश्वास का जो प्रेम के द्वारा प्रभाव करता है। </div><div class='s'>प्रेम द्वारा व्यवस्था का पूरा होना </div><div class='p'> <span class="verse" id="V7">७&#160;</span>तुम तो भली भाँति दौड़ रहे थे, अब किस ने तुम्हें रोक दिया, कि सत्य को न मानो।  <span class="verse" id="V8">८&#160;</span>ऐसी सीख तुम्हारे बुलानेवाले की ओर से नहीं। </div><div class='p'> <span class="verse" id="V9">९&#160;</span>थोड़ा सा ख़मीर सारे गुँधे हुए आटे को ख़मीर कर डालता है।  <span class="verse" id="V10">१०&#160;</span>मैं प्रभु पर तुम्हारे विषय में भरोसा रखता हूँ, कि तुम्हारा कोई दूसरा विचार न होगा; परन्तु जो तुम्हें घबरा देता है, वह कोई क्यों न हो दण्ड पाएगा। </div><div class='p'> <span class="verse" id="V11">११&#160;</span>हे भाइयों, यदि मैं अब तक खतना का प्रचार करता हूँ, तो क्यों अब तक सताया जाता हूँ; फिर तो क्रूस की ठोकर जाती रही।  <span class="verse" id="V12">१२&#160;</span>भला होता, कि जो तुम्हें डाँवाडोल करते हैं, वे अपना अंग ही काट डालते! </div><div class='p'> <span class="verse" id="V13">१३&#160;</span>हे भाइयों, तुम स्वतंत्र होने के लिये बुलाए गए हो*; परन्तु ऐसा न हो, कि यह स्वतंत्रता शारीरिक कामों के लिये अवसर बने, वरन् प्रेम से एक दूसरे के दास बनो।  <span class="verse" id="V14">१४&#160;</span>क्योंकि सारी व्यवस्था इस एक ही बात में पूरी हो जाती है, “तू अपने पड़ोसी से अपने समान प्रेम रख।” (मत्ती 22:39-40, लैव्य. 19:18)  <span class="verse" id="V15">१५&#160;</span>पर यदि तुम एक दूसरे को दाँत से काटते और फाड़ खाते हो, तो चौकस रहो, कि एक दूसरे का सत्यानाश न कर दो। </div><div class='s'>आत्मा और मानव-प्रकृति </div><div class='p'> <span class="verse" id="V16">१६&#160;</span>पर मैं कहता हूँ, आत्मा के अनुसार चलो, तो तुम शरीर की लालसा किसी रीति से पूरी न करोगे।  <span class="verse" id="V17">१७&#160;</span>क्योंकि शरीर आत्मा के विरोध में* और आत्मा शरीर के विरोध में लालसा करता है, और ये एक दूसरे के विरोधी हैं; इसलिए कि जो तुम करना चाहते हो वह न करने पाओ।  <span class="verse" id="V18">१८&#160;</span>और यदि तुम आत्मा के चलाए चलते हो तो व्यवस्था के अधीन न रहे। </div><div class='p'> <span class="verse" id="V19">१९&#160;</span>शरीर के काम तो प्रगट हैं, अर्थात् व्यभिचार, गंदे काम, लुचपन,  <span class="verse" id="V20">२०&#160;</span>मूर्ति पूजा, टोना, बैर, झगड़ा, ईर्ष्या, क्रोध, विरोध, फूट, विधर्म,  <span class="verse" id="V21">२१&#160;</span>डाह, मतवालापन, लीलाक्रीड़ा, और इनके जैसे और-और काम हैं, इनके विषय में मैं तुम को पहले से कह देता हूँ जैसा पहले कह भी चुका हूँ, कि ऐसे-ऐसे काम करनेवाले परमेश्‍वर के राज्य के वारिस न होंगे। </div><div class='p'> <span class="verse" id="V22">२२&#160;</span>पर आत्मा का फल प्रेम, आनन्द, शान्ति, धीरज, और दया, भलाई, विश्वास,  <span class="verse" id="V23">२३&#160;</span>नम्रता, और संयम हैं; ऐसे-ऐसे कामों के विरोध में कोई व्यवस्था नहीं।  <span class="verse" id="V24">२४&#160;</span>और जो मसीह यीशु के हैं, उन्होंने शरीर को उसकी लालसाओं और अभिलाषाओं समेत क्रूस पर चढ़ा दिया है। </div><div class='p'> <span class="verse" id="V25">२५&#160;</span>यदि हम आत्मा के द्वारा जीवित हैं, तो आत्मा के अनुसार चलें भी।  <span class="verse" id="V26">२६&#160;</span>हम घमण्डी होकर न एक दूसरे को छेड़ें, और न एक दूसरे से डाह करें। </div><ul class='tnav'>
<li><a href='index.htm'>गलातियों</a></li>
<li><a href='GAL04.htm'>&lt;</a></li>
<li><a href='GAL.htm'>५</a></li>
<li><a href='GAL06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
