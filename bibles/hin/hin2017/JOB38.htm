<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ३८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB37.htm'>&lt;</a></li>
<li><a href='JOB.htm'>३८</a></li>
<li><a href='JOB39.htm'>&gt;</a></li>
</ul>
<div class="main">
 
<div class='chapterlabel' id="V0"> ३८</div><div class='s'>यहोवा और अय्यूब का वार्तालाप </div><div class='p'> <span class="verse" id="V1">१&#160;</span>तब यहोवा ने अय्यूब को आँधी में से यूँ उत्तर दिया*, </div><div class='q'> <span class="verse" id="V2">२&#160;</span>“यह कौन है जो अज्ञानता की बातें कहकर </div><div class='q'>युक्ति को बिगाड़ना चाहता है? </div><div class='q'> <span class="verse" id="V3">३&#160;</span>पुरुष के समान अपनी कमर बाँध ले, </div><div class='q'>क्योंकि मैं तुझ से प्रश्न करता हूँ, और तू मुझे उत्तर दे। (अय्यूब 40:7) </div><div class='q'> <span class="verse" id="V4">४&#160;</span>“जब मैंने पृथ्वी की नींव डाली, तब तू कहाँ था? </div><div class='q'>यदि तू समझदार हो तो उत्तर दे। </div><div class='q'> <span class="verse" id="V5">५&#160;</span>उसकी नाप किस ने ठहराई, क्या तू जानता है </div><div class='q'>उस पर किस ने सूत खींचा? </div><div class='q'> <span class="verse" id="V6">६&#160;</span>उसकी नींव कौन सी वस्तु पर रखी गई, </div><div class='q'>या किस ने उसके कोने का पत्थर बैठाया, </div><div class='q'> <span class="verse" id="V7">७&#160;</span>जब कि भोर के तारे एक संग आनन्द से गाते थे </div><div class='q'>और परमेश्‍वर के सब पुत्र जयजयकार करते थे? </div><div class='q'> <span class="verse" id="V8">८&#160;</span>“फिर जब समुद्र ऐसा फूट निकला मानो वह गर्भ से फूट निकला, </div><div class='q'>तब किस ने द्वार बन्दकर उसको रोक दिया; </div><div class='q'> <span class="verse" id="V9">९&#160;</span>जब कि मैंने उसको बादल पहनाया </div><div class='q'>और घोर अंधकार में लपेट दिया, </div><div class='q'> <span class="verse" id="V10">१०&#160;</span>और उसके लिये सीमा बाँधा </div><div class='q'>और यह कहकर बेंड़े और किवाड़ें लगा दिए, </div><div class='q'> <span class="verse" id="V11">११&#160;</span>'यहीं तक आ, और आगे न बढ़, </div><div class='q'>और तेरी उमण्डनेवाली लहरें यहीं थम जाएँ।' </div><div class='q'> <span class="verse" id="V12">१२&#160;</span>“क्या तूने जीवन भर में कभी भोर को आज्ञा दी, </div><div class='q'>और पौ को उसका स्थान जताया है, </div><div class='q'> <span class="verse" id="V13">१३&#160;</span>ताकि वह पृथ्वी की छोरों को वश में करे, </div><div class='q'>और दुष्ट लोग उसमें से झाड़ दिए जाएँ? </div><div class='q'> <span class="verse" id="V14">१४&#160;</span>वह ऐसा बदलता है जैसा मोहर के नीचे चिकनी मिट्टी बदलती है, </div><div class='q'>और सब वस्तुएँ मानो वस्त्र पहने हुए दिखाई देती हैं। </div><div class='q'> <span class="verse" id="V15">१५&#160;</span>दुष्टों से उनका उजियाला रोक लिया जाता है, </div><div class='q'>और उनकी बढ़ाई हुई बाँह तोड़ी जाती है। </div><div class='q'> <span class="verse" id="V16">१६&#160;</span>“क्या तू कभी समुद्र के सोतों तक पहुँचा है, </div><div class='q'>या गहरे सागर की थाह में कभी चला फिरा है? </div><div class='q'> <span class="verse" id="V17">१७&#160;</span>क्या मृत्यु के फाटक तुझ पर प्रगट हुए*, </div><div class='q'>क्या तू घोर अंधकार के फाटकों को कभी देखने पाया है? </div><div class='q'> <span class="verse" id="V18">१८&#160;</span>क्या तूने पृथ्वी की चौड़ाई को पूरी रीति से समझ लिया है? </div><div class='q'>यदि तू यह सब जानता है, तो बता दे। </div><div class='q'> <span class="verse" id="V19">१९&#160;</span>“उजियाले के निवास का मार्ग कहाँ है, </div><div class='q'>और अंधियारे का स्थान कहाँ है? </div><div class='q'> <span class="verse" id="V20">२०&#160;</span>क्या तू उसे उसके सीमा तक हटा सकता है, </div><div class='q'>और उसके घर की डगर पहचान सकता है? </div><div class='q'> <span class="verse" id="V21">२१&#160;</span>निःसन्देह तू यह सब कुछ जानता होगा! क्योंकि तू तो उस समय उत्‍पन्‍न हुआ था, </div><div class='q'>और तू बहुत आयु का है। </div><div class='q'> <span class="verse" id="V22">२२&#160;</span>फिर क्या तू कभी हिम के भण्डार में पैठा, </div><div class='q'>या कभी ओलों के भण्डार को तूने देखा है, </div><div class='q'> <span class="verse" id="V23">२३&#160;</span>जिसको मैंने संकट के समय और युद्ध </div><div class='q'>और लड़ाई के दिन के लिये रख छोड़ा है? </div><div class='q'> <span class="verse" id="V24">२४&#160;</span>किस मार्ग से उजियाला फैलाया जाता है, </div><div class='q'>और पूर्वी वायु पृथ्वी पर बहाई जाती है? </div><div class='q'> <span class="verse" id="V25">२५&#160;</span>“महावृष्टि के लिये किस ने नाला काटा, </div><div class='q'>और कड़कनेवाली बिजली के लिये मार्ग बनाया है, </div><div class='q'> <span class="verse" id="V26">२६&#160;</span>कि निर्जन देश में और जंगल में जहाँ कोई मनुष्य नहीं रहता मेंह बरसाकर, </div><div class='q'> <span class="verse" id="V27">२७&#160;</span>उजाड़ ही उजाड़ देश को सींचे, और हरी घास उगाए? </div><div class='q'> <span class="verse" id="V28">२८&#160;</span>क्या मेंह का कोई पिता है, </div><div class='q'>और ओस की बूँदें किस ने उत्‍पन्‍न की? </div><div class='q'> <span class="verse" id="V29">२९&#160;</span>किस के गर्भ से बर्फ निकला है, </div><div class='q'>और आकाश से गिरे हुए पाले को कौन उत्‍पन्‍न करता है? </div><div class='q'> <span class="verse" id="V30">३०&#160;</span>जल पत्थर के समान जम जाता है, </div><div class='q'>और गहरे पानी के ऊपर जमावट होती है। </div><div class='q'> <span class="verse" id="V31">३१&#160;</span>“क्या तू कचपचिया का गुच्छा गूँथ सकता </div><div class='q'>या मृगशिरा के बन्धन खोल सकता है? </div><div class='q'> <span class="verse" id="V32">३२&#160;</span>क्या तू राशियों को ठीक-ठीक समय पर उदय कर सकता, </div><div class='q'>या सप्तर्षि को साथियों समेत लिए चल सकता है? </div><div class='q'> <span class="verse" id="V33">३३&#160;</span>क्या तू आकाशमण्डल की विधियाँ जानता </div><div class='q'>और पृथ्वी पर उनका अधिकार ठहरा सकता है? </div><div class='q'> <span class="verse" id="V34">३४&#160;</span>क्या तू बादलों तक अपनी वाणी पहुँचा सकता है, </div><div class='q'>ताकि बहुत जल बरस कर तुझे छिपा ले? </div><div class='q'> <span class="verse" id="V35">३५&#160;</span>क्या तू बिजली को आज्ञा दे सकता है, कि वह जाए, </div><div class='q'>और तुझ से कहे, 'मैं उपस्थित हूँ?' </div><div class='q'> <span class="verse" id="V36">३६&#160;</span>किस ने अन्तःकरण में बुद्धि उपजाई, </div><div class='q'>और मन में समझने की शक्ति किस ने दी है? </div><div class='q'> <span class="verse" id="V37">३७&#160;</span>कौन बुद्धि से बादलों को गिन सकता है? </div><div class='q'>और कौन आकाश के कुप्पों को उण्डेल सकता है, </div><div class='q'> <span class="verse" id="V38">३८&#160;</span>जब धूलि जम जाती है, </div><div class='q'>और ढेले एक-दूसरे से सट जाते हैं? </div><div class='q'> <span class="verse" id="V39">३९&#160;</span>“क्या तू सिंहनी के लिये अहेर पकड़ सकता, </div><div class='q'>और जवान सिंहों का पेट भर सकता है, </div><div class='q'> <span class="verse" id="V40">४०&#160;</span>जब वे मांद में बैठे हों </div><div class='q'>और आड़ में घात लगाए दबक कर बैठे हों? </div><div class='q'> <span class="verse" id="V41">४१&#160;</span>फिर जब कौवे के बच्चे परमेश्‍वर की दुहाई देते हुए निराहार उड़ते फिरते हैं, </div><div class='q'>तब उनको आहार कौन देता है? </div><ul class='tnav'>
<li><a href='index.htm'>अय्यूब</a></li>
<li><a href='JOB37.htm'>&lt;</a></li>
<li><a href='JOB.htm'>३८</a></li>
<li><a href='JOB39.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
