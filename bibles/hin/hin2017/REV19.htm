<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल प्रकाशितवाक्य १९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>प्रकाशितवाक्य</a></li>
<li><a href='REV18.htm'>&lt;</a></li>
<li><a href='REV.htm'>१९</a></li>
<li><a href='REV20.htm'>&gt;</a></li>
</ul>
<div class="main">
 
<div class='chapterlabel' id="V0"> १९</div><div class='s'>स्वर्ग में परमेश्‍वर की स्तुति </div><div class='p'> <span class="verse" id="V1">१&#160;</span>इसके बाद मैंने स्वर्ग में मानो बड़ी भीड़* को ऊँचे शब्द से यह कहते सुना, </div><div class='q'>“हालेलूय्याह! उद्धार, और महिमा, और सामर्थ्य हमारे परमेश्‍वर ही का है। </div><div class='q'> <span class="verse" id="V2">२&#160;</span>क्योंकि उसके निर्णय सच्चे और ठीक हैं, </div><div class='q'>इसलिए कि उसने उस बड़ी वेश्या का जो अपने व्यभिचार से पृथ्वी को भ्रष्ट करती थी, न्याय किया, और उससे अपने दासों के लहू का पलटा लिया है।” (व्य. 32:43) </div><div class='m'> <span class="verse" id="V3">३&#160;</span>फिर दूसरी बार उन्होंने कहा, </div><div class='q'>“हालेलूय्याह! उसके जलने का धूआँ युगानुयुग उठता रहेगा।” (भज. 106:48) </div><div class='p'> <span class="verse" id="V4">४&#160;</span>और चौबीसों प्राचीनों और चारों प्राणियों ने गिरकर परमेश्‍वर को दण्डवत् किया; जो सिंहासन पर बैठा था, और कहा, “आमीन! हालेलूय्याह!” </div><div class='p'> <span class="verse" id="V5">५&#160;</span>और सिंहासन में से एक शब्द निकला, </div><div class='q'>“हे हमारे परमेश्‍वर से सब डरनेवाले दासों, </div><div class='q'>क्या छोटे, क्या बड़े; तुम सब उसकी स्तुति करो।” (भज. 135:1) </div><div class='p'> <span class="verse" id="V6">६&#160;</span>फिर मैंने बड़ी भीड़ के जैसा और बहुत जल के जैसा शब्द, और गर्जनों के जैसा बड़ा शब्द सुना </div><div class='q'>“हालेलूय्याह! इसलिए कि प्रभु हमारा परमेश्‍वर, सर्वशक्तिमान राज्य करता है। (भज. 99:1, भज. 93:1) </div><div class='q'> <span class="verse" id="V7">७&#160;</span>आओ, हम आनन्दित और मगन हों, और उसकी स्तुति करें, </div><div class='q'>क्योंकि मेम्‍ने का विवाह* आ पहुँचा है, </div><div class='q'>और उसकी दुल्हन ने अपने आपको तैयार कर लिया है। </div><div class='q'> <span class="verse" id="V8">८&#160;</span>उसको शुद्ध और चमकदार महीन मलमल पहनने को दिया गया,” </div><div class='q'>क्योंकि उस महीन मलमल का अर्थ पवित्र लोगों के धार्मिक काम है— </div><div class='p'> <span class="verse" id="V9">९&#160;</span>तब स्वर्गदूत ने मुझसे कहा, “यह लिख, कि धन्य वे हैं, जो मेम्‍ने के विवाह के भोज में बुलाए गए हैं।” फिर उसने मुझसे कहा, “ये वचन परमेश्‍वर के सत्य वचन हैं।”  <span class="verse" id="V10">१०&#160;</span>तब मैं उसको दण्डवत् करने के लिये उसके पाँवों पर गिरा*। उसने मुझसे कहा, “ऐसा मत कर, मैं तेरा और तेरे भाइयों का संगी दास हूँ, जो यीशु की गवाही देने पर स्थिर हैं। परमेश्‍वर ही को दण्डवत् कर।” क्योंकि यीशु की गवाही भविष्यद्वाणी की आत्मा है। </div><div class='s'>सफेद घोड़े पर सवार </div><div class='p'> <span class="verse" id="V11">११&#160;</span>फिर मैंने स्वर्ग को खुला हुआ देखा, और देखता हूँ कि एक श्वेत घोड़ा है; और उस पर एक सवार है, जो विश्वासयोग्य, और सत्य कहलाता है; और वह धार्मिकता के साथ न्याय और लड़ाई करता है। (भज. 96:13)  <span class="verse" id="V12">१२&#160;</span>उसकी आँखें आग की ज्वाला हैं, और उसके सिर पर बहुत से राजमुकुट हैं। और उसका एक नाम उस पर लिखा हुआ है, जिसे उसको छोड़ और कोई नहीं जानता। (प्रका. 19:16)  <span class="verse" id="V13">१३&#160;</span>वह लहू में डुबोया हुआ वस्त्र पहने है, और उसका नाम ‘परमेश्‍वर का वचन’ है।  <span class="verse" id="V14">१४&#160;</span>और स्वर्ग की सेना श्वेत घोड़ों पर सवार और श्वेत और शुद्ध मलमल पहने हुए उसके पीछे-पीछे है।  <span class="verse" id="V15">१५&#160;</span>जाति-जाति को मारने के लिये उसके मुँह से एक चोखी तलवार निकलती है, और वह लोहे का राजदण्ड लिए हुए उन पर राज्य करेगा, और वह सर्वशक्तिमान परमेश्‍वर के भयानक प्रकोप की जलजलाहट की मदिरा के कुण्ड में दाख रौंदेगा। (प्रका. 2:27)  <span class="verse" id="V16">१६&#160;</span>और उसके वस्त्र और जाँघ पर यह नाम लिखा है: “राजाओं का राजा और प्रभुओं का प्रभु।” (1 तीमु. 6:15) </div><div class='s'>पशु और उसकी सेना का पराजित होना </div><div class='p'> <span class="verse" id="V17">१७&#160;</span>फिर मैंने एक स्वर्गदूत को सूर्य पर खड़े हुए देखा, और उसने बड़े शब्द से पुकारकर आकाश के बीच में से उड़नेवाले सब पक्षियों से कहा, “आओ, परमेश्‍वर के बड़े भोज के लिये इकट्ठे हो जाओ, (यहे. 39:19, 20)  <span class="verse" id="V18">१८&#160;</span>जिससे तुम राजाओं का माँस, और सरदारों का माँस, और शक्तिमान पुरुषों का माँस, और घोड़ों का और उनके सवारों का माँस, और क्या स्वतंत्र क्या दास, क्या छोटे क्या बड़े, सब लोगों का माँस खाओ।”  <span class="verse" id="V19">१९&#160;</span>फिर मैंने उस पशु और पृथ्वी के राजाओं और उनकी सेनाओं को उस घोड़े के सवार, और उसकी सेना से लड़ने के लिये इकट्ठे देखा।  <span class="verse" id="V20">२०&#160;</span>और वह पशु और उसके साथ वह झूठा भविष्यद्वक्ता पकड़ा गया*, जिसने उसके सामने ऐसे चिन्ह दिखाए थे, जिनके द्वारा उसने उनको भरमाया, जिन पर उस पशु की छाप थी, और जो उसकी मूर्ति की पूजा करते थे। ये दोनों जीते जी उस आग की झील में, जो गन्धक से जलती है, डाले गए। (प्रका. 20:20)  <span class="verse" id="V21">२१&#160;</span>और शेष लोग उस घोड़े के सवार की तलवार से, जो उसके मुँह से निकलती थी, मार डाले गए; और सब पक्षी उनके माँस से तृप्त हो गए। </div><ul class='tnav'>
<li><a href='index.htm'>प्रकाशितवाक्य</a></li>
<li><a href='REV18.htm'>&lt;</a></li>
<li><a href='REV.htm'>१९</a></li>
<li><a href='REV20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
