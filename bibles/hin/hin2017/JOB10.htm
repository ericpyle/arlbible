<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब १०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB09.htm'>&lt;</a></li>
<li><a href='JOB.htm'>१०</a></li>
<li><a href='JOB11.htm'>&gt;</a></li>
</ul>
<div class="main">
 
<div class='chapterlabel' id="V0"> १०</div><div class='s'>अय्यूब का परमेश्‍वर से विनती </div><div class='b'> &#160; </div><div class='q'> <span class="verse" id="V1">१&#160;</span>“मेरा प्राण जीवित रहने से उकताता है; </div><div class='q'>मैं स्वतंत्रता पूर्वक कुड़कुड़ाऊँगा; </div><div class='q'>और मैं अपने मन की कड़वाहट के मारे बातें करूँगा। </div><div class='q'> <span class="verse" id="V2">२&#160;</span>मैं परमेश्‍वर से कहूँगा, मुझे दोषी न ठहरा*; </div><div class='q'>मुझे बता दे, कि तू किस कारण मुझसे मुकद्दमा लड़ता है? </div><div class='q'> <span class="verse" id="V3">३&#160;</span>क्या तुझे अंधेर करना, </div><div class='q'>और दुष्टों की युक्ति को सफल करके </div><div class='q'>अपने हाथों के बनाए हुए को निकम्मा जानना भला लगता है? </div><div class='q'> <span class="verse" id="V4">४&#160;</span>क्या तेरी देहधारियों की सी आँखें हैं? </div><div class='q'>और क्या तेरा देखना मनुष्य का सा है? </div><div class='q'> <span class="verse" id="V5">५&#160;</span>क्या तेरे दिन मनुष्य के दिन के समान हैं, </div><div class='q'>या तेरे वर्ष पुरुष के समयों के तुल्य हैं, </div><div class='q'> <span class="verse" id="V6">६&#160;</span>कि तू मेरा अधर्म ढूँढ़ता, </div><div class='q'>और मेरा पाप पूछता है? </div><div class='q'> <span class="verse" id="V7">७&#160;</span>तुझे तो मालूम ही है, कि मैं दुष्ट नहीं हूँ*, </div><div class='q'>और तेरे हाथ से कोई छुड़ानेवाला नहीं! </div><div class='q'> <span class="verse" id="V8">८&#160;</span>तूने अपने हाथों से मुझे ठीक रचा है और जोड़कर बनाया है; </div><div class='q'>तो भी तू मुझे नाश किए डालता है। </div><div class='q'> <span class="verse" id="V9">९&#160;</span>स्मरण कर, कि तूने मुझ को गुँधी हुई मिट्टी के समान बनाया, </div><div class='q'>क्या तू मुझे फिर धूल में मिलाएगा? </div><div class='q'> <span class="verse" id="V10">१०&#160;</span>क्या तूने मुझे दूध के समान उण्डेलकर, और </div><div class='q'>दही के समान जमाकर नहीं बनाया? </div><div class='q'> <span class="verse" id="V11">११&#160;</span>फिर तूने मुझ पर चमड़ा और माँस चढ़ाया </div><div class='q'>और हड्डियाँ और नसें गूँथकर मुझे बनाया है। </div><div class='q'> <span class="verse" id="V12">१२&#160;</span>तूने मुझे जीवन दिया, और मुझ पर करुणा की है; </div><div class='q'>और तेरी चौकसी से मेरे प्राण की रक्षा हुई है। </div><div class='q'> <span class="verse" id="V13">१३&#160;</span>तो भी तूने ऐसी बातों को अपने मन में छिपा रखा; </div><div class='q'>मैं तो जान गया, कि तूने ऐसा ही करने को ठाना था। </div><div class='q'> <span class="verse" id="V14">१४&#160;</span>कि यदि मैं पाप करूँ, तो तू उसका लेखा लेगा; </div><div class='q'>और अधर्म करने पर मुझे निर्दोष न ठहराएगा। </div><div class='q'> <span class="verse" id="V15">१५&#160;</span>यदि मैं दुष्टता करूँ तो मुझ पर हाय! </div><div class='q'>और यदि मैं धर्मी बनूँ तो भी मैं सिर न उठाऊँगा, </div><div class='q'>क्योंकि मैं अपमान से भरा हुआ हूँ </div><div class='q'>और अपने दुःख पर ध्यान रखता हूँ। </div><div class='q'> <span class="verse" id="V16">१६&#160;</span>और चाहे सिर उठाऊँ तो भी तू सिंह के समान मेरा अहेर करता है*, </div><div class='q'>और फिर मेरे विरुद्ध आश्चर्यकर्मों को करता है। </div><div class='q'> <span class="verse" id="V17">१७&#160;</span>तू मेरे सामने अपने नये-नये साक्षी ले आता है, </div><div class='q'>और मुझ पर अपना क्रोध बढ़ाता है; </div><div class='q'>और मुझ पर सेना पर सेना चढ़ाई करती है। </div><div class='q'> <span class="verse" id="V18">१८&#160;</span>“तूने मुझे गर्भ से क्यों निकाला? नहीं तो मैं वहीं प्राण छोड़ता, </div><div class='q'>और कोई मुझे देखने भी न पाता। </div><div class='q'> <span class="verse" id="V19">१९&#160;</span>मेरा होना न होने के समान होता, </div><div class='q'>और पेट ही से कब्र को पहुँचाया जाता। </div><div class='q'> <span class="verse" id="V20">२०&#160;</span>क्या मेरे दिन थोड़े नहीं? मुझे छोड़ दे, </div><div class='q'>और मेरी ओर से मुँह फेर ले, कि मेरा मन थोड़ा शान्त हो जाए </div><div class='q'> <span class="verse" id="V21">२१&#160;</span>इससे पहले कि मैं वहाँ जाऊँ, जहाँ से फिर न लौटूँगा, अर्थात् अंधियारे </div><div class='q'>और घोर अंधकार के देश में, जहाँ अंधकार ही अंधकार है; </div><div class='q'> <span class="verse" id="V22">२२&#160;</span>और मृत्यु के अंधकार का देश </div><div class='q'>जिसमें सब कुछ गड़बड़ है; </div><div class='q'>और जहाँ प्रकाश भी ऐसा है जैसा अंधकार।” </div><ul class='tnav'>
<li><a href='index.htm'>अय्यूब</a></li>
<li><a href='JOB09.htm'>&lt;</a></li>
<li><a href='JOB.htm'>१०</a></li>
<li><a href='JOB11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
