<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन २५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO24.htm'>&lt;</a></li>
<li><a href='PRO.htm'>२५</a></li>
<li><a href='PRO26.htm'>&gt;</a></li>
</ul>
<div class="main">
 
<div class='chapterlabel' id="V0"> २५</div><div class='s'>सुलैमान की और भी ज्ञान की बातें </div><div class='q'> <span class="verse" id="V1">१&#160;</span>सुलैमान के नीतिवचन ये भी हैं; </div><div class='q'>जिन्हें यहूदा के राजा हिजकिय्याह के जनों ने नकल की थी। </div><div class='q'> <span class="verse" id="V2">२&#160;</span>परमेश्‍वर की महिमा, गुप्त रखने में है </div><div class='q'>परन्तु राजाओं की महिमा गुप्त बात के पता लगाने से होती है। </div><div class='q'> <span class="verse" id="V3">३&#160;</span>स्वर्ग की ऊँचाई और पृथ्वी की गहराई </div><div class='q'>और राजाओं का मन, इन तीनों का अन्त नहीं मिलता। </div><div class='q'> <span class="verse" id="V4">४&#160;</span>चाँदी में से मैल दूर करने पर वह सुनार के लिये काम की हो जाती है। </div><div class='q'> <span class="verse" id="V5">५&#160;</span>वैसे ही, राजा के सामने से दुष्ट को निकाल देने पर उसकी गद्दी धर्म के कारण स्थिर होगी। </div><div class='q'> <span class="verse" id="V6">६&#160;</span>राजा के सामने अपनी बड़ाई न करना </div><div class='q'>और बड़े लोगों के स्थान में खड़ा न होना*; </div><div class='q'> <span class="verse" id="V7">७&#160;</span>उनके लिए तुझसे यह कहना बेहतर है कि, </div><div class='q'>“इधर मेरे पास आकर बैठ” ताकि प्रधानों के सम्मुख तुझे अपमानित न होना पड़े. (लूका 14:10-11) </div><div class='q'> <span class="verse" id="V8">८&#160;</span>जो कुछ तूने देखा है, वह जल्दी से अदालत में न ला, </div><div class='q'>अन्त में जब तेरा पड़ोसी तुझे शर्मिंदा करेगा तो तू क्या करेगा? </div><div class='q'> <span class="verse" id="V9">९&#160;</span>अपने पड़ोसी के साथ वाद-विवाद एकान्त में करना </div><div class='q'>और पराये का भेद न खोलना; </div><div class='q'> <span class="verse" id="V10">१०&#160;</span>ऐसा न हो कि सुननेवाला तेरी भी निन्दा करे, </div><div class='q'>और तेरी निन्दा बनी रहे। </div><div class='q'> <span class="verse" id="V11">११&#160;</span>जैसे चाँदी की टोकरियों में सोने के सेब हों, </div><div class='q'>वैसे ही ठीक समय पर कहा हुआ वचन होता है। </div><div class='q'> <span class="verse" id="V12">१२&#160;</span>जैसे सोने का नत्थ और कुन्दन का जेवर अच्छा लगता है, </div><div class='q'>वैसे ही माननेवाले के कान में बुद्धिमान की डाँट भी अच्छी लगती है। </div><div class='q'> <span class="verse" id="V13">१३&#160;</span>जैसे कटनी के समय बर्फ की ठण्ड से, </div><div class='q'>वैसा ही विश्वासयोग्य दूत से भी, </div><div class='q'>भेजनेवालों का जी ठण्डा होता है। </div><div class='q'> <span class="verse" id="V14">१४&#160;</span>जैसे बादल और पवन बिना वृष्टि निर्लाभ होते हैं, </div><div class='q'>वैसे ही झूठ-मूठ दान देनेवाले का बड़ाई मारना होता है। </div><div class='q'> <span class="verse" id="V15">१५&#160;</span>धीरज धरने से न्यायी मनाया जाता है, </div><div class='q'>और कोमल वचन हड्डी को भी तोड़ डालता है*। </div><div class='q'> <span class="verse" id="V16">१६&#160;</span>क्या तूने मधु पाया? तो जितना तेरे लिये ठीक हो उतना ही खाना, </div><div class='q'>ऐसा न हो कि अधिक खाकर उसे उगल दे। </div><div class='q'> <span class="verse" id="V17">१७&#160;</span>अपने पड़ोसी के घर में बारम्बार जाने से अपने पाँव को रोक, </div><div class='q'>ऐसा न हो कि वह खिन्न होकर घृणा करने लगे। </div><div class='q'> <span class="verse" id="V18">१८&#160;</span>जो किसी के विरुद्ध झूठी साक्षी देता है, </div><div class='q'>वह मानो हथौड़ा और तलवार और पैना तीर है। </div><div class='q'> <span class="verse" id="V19">१९&#160;</span>विपत्ति के समय विश्वासघाती का भरोसा, </div><div class='q'>टूटे हुए दाँत या उखड़े पाँव के समान है। </div><div class='q'> <span class="verse" id="V20">२०&#160;</span>जैसा जाड़े के दिनों में किसी का वस्त्र उतारना या सज्जी पर सिरका डालना होता है, </div><div class='q'>वैसा ही उदास मनवाले के सामने गीत गाना होता है। </div><div class='q'> <span class="verse" id="V21">२१&#160;</span>यदि तेरा बैरी भूखा हो तो उसको रोटी खिलाना; </div><div class='q'>और यदि वह प्यासा हो तो उसे पानी पिलाना; </div><div class='q'> <span class="verse" id="V22">२२&#160;</span>क्योंकि इस रीति तू उसके सिर पर अंगारे डालेगा, </div><div class='q'>और यहोवा तुझे इसका फल देगा। (मत्ती 5:44, रोम. 12:20) </div><div class='q'> <span class="verse" id="V23">२३&#160;</span>जैसे उत्तरी वायु वर्षा को लाती है, </div><div class='q'>वैसे ही चुगली करने से मुख पर क्रोध छा जाता है। </div><div class='q'> <span class="verse" id="V24">२४&#160;</span>लम्बे चौड़े घर में झगड़ालू पत्‍नी के संग रहने से छत के कोने पर रहना उत्तम है। </div><div class='q'> <span class="verse" id="V25">२५&#160;</span>दूर देश से शुभ सन्देश, </div><div class='q'>प्यासे के लिए ठंडे पानी के समान है। </div><div class='q'> <span class="verse" id="V26">२६&#160;</span>जो धर्मी दुष्ट के कहने में आता है, </div><div class='q'>वह ख़राब जल-स्रोत और बिगड़े हुए कुण्ड के समान है। </div><div class='q'> <span class="verse" id="V27">२७&#160;</span>जैसे बहुत मधु खाना अच्छा नहीं, </div><div class='q'>वैसे ही आत्मप्रशंसा करना भी अच्छा नहीं। </div><div class='q'> <span class="verse" id="V28">२८&#160;</span>जिसकी आत्मा वश में नहीं वह ऐसे नगर के समान है जिसकी शहरपनाह घेराव करके तोड़ दी गई हो। </div><ul class='tnav'>
<li><a href='index.htm'>नीतिवचन</a></li>
<li><a href='PRO24.htm'>&lt;</a></li>
<li><a href='PRO.htm'>२५</a></li>
<li><a href='PRO26.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
