<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='MRK16.htm'>&lt;</a></li>
<li><a href='LUK.htm'>१</a></li>
<li><a href='LUK02.htm'>&gt;</a></li>
</ul>
<div class="main">
<div class='mt'>Luke </div><div class='mt'>लूका  
</div><div class='chapterlabel' id="V0"> १</div><div class='s'>लूका का उद्देश्य </div><div class='p'> <span class="verse" id="V1">१&#160;</span>बहुतों ने उन बातों का जो हमारे बीच में बीती हैं, इतिहास लिखने में हाथ लगाया है।  <span class="verse" id="V2">२&#160;</span>जैसा कि उन्होंने जो पहले ही से इन बातों के देखनेवाले और वचन के सेवक थे हम तक पहुँचाया।  <span class="verse" id="V3">३&#160;</span>इसलिए हे श्रीमान थियुफिलुस मुझे भी यह उचित मालूम हुआ कि उन सब बातों का सम्पूर्ण हाल आरम्भ से ठीक-ठीक जाँच करके उन्हें तेरे लिये क्रमानुसार लिखूँ,  <span class="verse" id="V4">४&#160;</span>कि तू यह जान ले, कि वे बातें जिनकी तूने शिक्षा पाई है, कैसी अटल हैं। </div><div class='s'>जकर्याह और एलीशिबा </div><div class='p'> <span class="verse" id="V5">५&#160;</span>यहूदिया के राजा हेरोदेस के समय अबिय्याह के दल में जकर्याह नाम का एक याजक था, और उसकी पत्‍नी हारून के वंश की थी, जिसका नाम एलीशिबा था।  <span class="verse" id="V6">६&#160;</span>और वे दोनों परमेश्‍वर के सामने धर्मी थे, और प्रभु की सारी आज्ञाओं और विधियों पर निर्दोष चलने वाले थे।  <span class="verse" id="V7">७&#160;</span>उनके कोई सन्तान न थी, क्योंकि एलीशिबा बाँझ थी, और वे दोनों बूढ़े थे।। </div><div class='s'>स्वर्गदूत द्वारा यूहन्ना के जन्म की भविष्यद्वाणी </div><div class='p'> <span class="verse" id="V8">८&#160;</span>जब वह अपने दल की पारी पर परमेश्‍वर के सामने याजक का काम करता था।  <span class="verse" id="V9">९&#160;</span>तो याजकों की रीति के अनुसार उसके नाम पर चिट्ठी निकली, कि प्रभु के मन्दिर में जाकर धूप जलाए। (निर्ग. 30:7)  <span class="verse" id="V10">१०&#160;</span>और धूप जलाने के समय लोगों की सारी मण्डली बाहर प्रार्थना कर रही थी।  <span class="verse" id="V11">११&#160;</span>कि प्रभु का एक स्वर्गदूत धूप की वेदी की दाहिनी ओर खड़ा हुआ उसको दिखाई दिया।  <span class="verse" id="V12">१२&#160;</span>और जकर्याह देखकर घबराया और उस पर बड़ा भय छा गया।  <span class="verse" id="V13">१३&#160;</span>परन्तु स्वर्गदूत ने उससे कहा, “हे जकर्याह, भयभीत न हो क्योंकि तेरी प्रार्थना सुन ली गई है और तेरी पत्‍नी एलीशिबा से तेरे लिये एक पुत्र उत्‍पन्‍न होगा, और तू उसका नाम यूहन्ना रखना।  <span class="verse" id="V14">१४&#160;</span>और तुझे आनन्द और हर्ष होगा और बहुत लोग उसके जन्म के कारण आनन्दित होंगे।  <span class="verse" id="V15">१५&#160;</span>क्योंकि वह प्रभु के सामने महान होगा; और दाखरस और मदिरा कभी न पीएगा; और अपनी माता के गर्भ ही से पवित्र आत्मा से परिपूर्ण हो जाएगा। (इफि. 5:18, न्याय. 13:4-5)  <span class="verse" id="V16">१६&#160;</span>और इस्राएलियों में से बहुतों को उनके प्रभु परमेश्‍वर की ओर फेरेगा।  <span class="verse" id="V17">१७&#160;</span>वह एलिय्याह की आत्मा और सामर्थ्य में होकर उसके आगे-आगे चलेगा, कि पिताओं का मन बाल-बच्चों की ओर फेर दे; और आज्ञा न माननेवालों को धर्मियों की समझ पर लाए; और प्रभु के लिये एक योग्य प्रजा तैयार करे।” (मला. 4:5-6)  <span class="verse" id="V18">१८&#160;</span>जकर्याह ने स्वर्गदूत से पूछा, “यह मैं कैसे जानूँ? क्योंकि मैं तो बूढ़ा हूँ; और मेरी पत्‍नी भी बूढ़ी हो गई है।”  <span class="verse" id="V19">१९&#160;</span>स्वर्गदूत ने उसको उत्तर दिया, “मैं गब्रिएल* हूँ, जो परमेश्‍वर के सामने खड़ा रहता हूँ; और मैं तुझ से बातें करने और तुझे यह सुसमाचार सुनाने को भेजा गया हूँ। (दानि. 8:16, दानि. 9:21)  <span class="verse" id="V20">२०&#160;</span>और देख, जिस दिन तक ये बातें पूरी न हो लें, उस दिन तक तू मौन रहेगा, और बोल न सकेगा, इसलिए कि तूने मेरी बातों की जो अपने समय पर पूरी होंगी, विश्वास न किया।”  <span class="verse" id="V21">२१&#160;</span>लोग जकर्याह की प्रतीक्षा करते रहे और अचम्भा करने लगे कि उसे मन्दिर में ऐसी देर क्यों लगी?  <span class="verse" id="V22">२२&#160;</span>जब वह बाहर आया, तो उनसे बोल न सका अतः वे जान गए, कि उसने मन्दिर में कोई दर्शन पाया है; और वह उनसे संकेत करता रहा, और गूँगा रह गया।  <span class="verse" id="V23">२३&#160;</span>जब उसकी सेवा के दिन पूरे हुए, तो वह अपने घर चला गया।  <span class="verse" id="V24">२४&#160;</span>इन दिनों के बाद उसकी पत्‍नी एलीशिबा गर्भवती हुई; और पाँच महीने तक अपने आप को यह कह के छिपाए रखा।  <span class="verse" id="V25">२५&#160;</span>“मनुष्यों में मेरा अपमान दूर करने के लिये प्रभु ने इन दिनों में कृपादृष्टि करके मेरे लिये ऐसा किया है।” (उत्प. 30:23) </div><div class='s'>स्वर्गदूत का मरियम के सामने प्रगट होना </div><div class='p'> <span class="verse" id="V26">२६&#160;</span>छठवें महीने में परमेश्‍वर की ओर से गब्रिएल स्वर्गदूत गलील के नासरत नगर में,  <span class="verse" id="V27">२७&#160;</span>एक कुँवारी के पास भेजा गया। जिसकी मंगनी यूसुफ नाम दाऊद के घराने के एक पुरुष से हुई थी: उस कुँवारी का नाम मरियम था।  <span class="verse" id="V28">२८&#160;</span>और स्वर्गदूत ने उसके पास भीतर आकर कहा, “आनन्द और जय तेरी हो, जिस पर परमेश्‍वर का अनुग्रह हुआ है! प्रभु तेरे साथ है!”  <span class="verse" id="V29">२९&#160;</span>वह उस वचन से बहुत घबरा गई, और सोचने लगी कि यह किस प्रकार का अभिवादन है?  <span class="verse" id="V30">३०&#160;</span>स्वर्गदूत ने उससे कहा, “हे मरियम; भयभीत न हो, क्योंकि परमेश्‍वर का अनुग्रह तुझ पर हुआ है।  <span class="verse" id="V31">३१&#160;</span>और देख, तू गर्भवती होगी, और तेरे एक पुत्र उत्‍पन्‍न होगा; तू उसका नाम यीशु रखना। (यशा. 7:14)  <span class="verse" id="V32">३२&#160;</span>वह महान होगा; और परमप्रधान का पुत्र कहलाएगा; और प्रभु परमेश्‍वर उसके पिता दाऊद का सिंहासन उसको देगा। (भज. 132:11, यशा. 9:6-7)  <span class="verse" id="V33">३३&#160;</span>और वह याकूब के घराने पर सदा राज्य करेगा; और उसके राज्य का अन्त न होगा।” (2 शमू. 7:12,16, इब्रा. 1:8, दानि. 2:44)  <span class="verse" id="V34">३४&#160;</span>मरियम ने स्वर्गदूत से कहा, “यह कैसे होगा? मैं तो पुरुष को जानती ही नहीं।”  <span class="verse" id="V35">३५&#160;</span>स्वर्गदूत ने उसको उत्तर दिया, “पवित्र आत्मा तुझ पर उतरेगा, और परमप्रधान की सामर्थ्य तुझ पर छाया करेगी; इसलिए वह पवित्र* जो उत्‍पन्‍न होनेवाला है, परमेश्‍वर का पुत्र कहलाएगा।  <span class="verse" id="V36">३६&#160;</span>और देख, और तेरी कुटुम्बिनी एलीशिबा के भी बुढ़ापे में पुत्र होनेवाला है, यह उसका, जो बाँझ कहलाती थी छठवाँ महीना है।  <span class="verse" id="V37">३७&#160;</span>परमेश्‍वर के लिए कुछ भी असम्भव नहीं है।” (मत्ती 19:26, यिर्म. 32:27)  <span class="verse" id="V38">३८&#160;</span>मरियम ने कहा, “देख, मैं प्रभु की दासी हूँ, तेरे वचन के अनुसार मेरे साथ ऐसा हो।” तब स्वर्गदूत उसके पास से चला गया। </div><div class='s'>इलीशिबा के पास मरियम का जाना </div><div class='p'> <span class="verse" id="V39">३९&#160;</span>उन दिनों में मरियम उठकर शीघ्र ही पहाड़ी देश में यहूदा के एक नगर को गई।  <span class="verse" id="V40">४०&#160;</span>और जकर्याह के घर में जाकर एलीशिबा को नमस्कार किया।  <span class="verse" id="V41">४१&#160;</span>जैसे ही एलीशिबा ने मरियम का नमस्कार सुना, वैसे ही बच्चा उसके पेट में उछला, और एलीशिबा पवित्र आत्मा से परिपूर्ण हो गई।  <span class="verse" id="V42">४२&#160;</span>और उसने बड़े शब्द से पुकारकर कहा, “तू स्त्रियों में धन्य है, और तेरे पेट का फल धन्य है!  <span class="verse" id="V43">४३&#160;</span>और यह अनुग्रह मुझे कहाँ से हुआ, कि मेरे प्रभु की माता मेरे पास आई?  <span class="verse" id="V44">४४&#160;</span>और देख जैसे ही तेरे नमस्कार का शब्द मेरे कानों में पड़ा वैसे ही बच्चा मेरे पेट में आनन्द से उछल पड़ा।  <span class="verse" id="V45">४५&#160;</span>और धन्य है, वह जिस ने विश्वास किया कि जो बातें प्रभु की ओर से उससे कही गई, वे पूरी होंगी।” </div><div class='s'>मरियम द्वारा परमेश्‍वर की स्तुति </div><div class='p'> <span class="verse" id="V46">४६&#160;</span>तब मरियम ने कहा, </div><div class='q'>“मेरा प्राण प्रभु की बड़ाई करता है। </div><div class='q'> <span class="verse" id="V47">४७&#160;</span>और मेरी आत्मा मेरे उद्धार करनेवाले </div><div class='q'>परमेश्‍वर से आनन्दित हुई। (1 शमू. 2:1) </div><div class='q'> <span class="verse" id="V48">४८&#160;</span>क्योंकि उसने अपनी दासी की दीनता पर </div><div class='q'>दृष्टि की है; </div><div class='q'>इसलिए देखो, अब से सब युग-युग </div><div class='q'>के लोग मुझे धन्य कहेंगे। (1 शमू. 1:11, लूका 1:42, मला. 3:12) </div><div class='q'> <span class="verse" id="V49">४९&#160;</span>क्योंकि उस शक्तिमान ने मेरे लिये बड़े- </div><div class='q'>बड़े काम किए हैं, और उसका नाम पवित्र है। </div><div class='q'> <span class="verse" id="V50">५०&#160;</span>और उसकी दया उन पर, </div><div class='q'>जो उससे डरते हैं, </div><div class='q'>पीढ़ी से पीढ़ी तक बनी रहती है। (भज. 103:17) </div><div class='q'> <span class="verse" id="V51">५१&#160;</span>उसने अपना भुजबल दिखाया, </div><div class='q'>और जो अपने मन में घमण्ड करते थे, </div><div class='q'>उन्हें तितर-बितर किया। (2 शमू. 22:28, भज. 89:10) </div><div class='q'> <span class="verse" id="V52">५२&#160;</span>उसने शासकों को सिंहासनों से </div><div class='q'>गिरा दिया; </div><div class='q'>और दीनों को ऊँचा किया। (1 शमू. 2:7, अय्यू. 5:11, भज. 113:7-8) </div><div class='q'> <span class="verse" id="V53">५३&#160;</span>उसने भूखों को अच्छी वस्तुओं से </div><div class='q'>तृप्त किया, </div><div class='q'>और धनवानों को खाली हाथ निकाल दिया। (1 शमू. 2:5, भज. 107:9) </div><div class='q'> <span class="verse" id="V54">५४&#160;</span>उसने अपने सेवक इस्राएल को सम्भाल </div><div class='q'>लिया कि अपनी उस दया को स्मरण करे, (भज. 98:3, यशा. 41:8-9) </div><div class='q'> <span class="verse" id="V55">५५&#160;</span>जो अब्राहम और उसके वंश पर सदा रहेगी, </div><div class='q'>जैसा उसने हमारे पूर्वजों से कहा था।” (उत्प. 22:17, मीका 7:20) </div><div class='p'> <span class="verse" id="V56">५६&#160;</span>मरियम लगभग तीन महीने उसके साथ रहकर अपने घर लौट गई। </div><div class='s'>यूहन्ना का जन्म </div><div class='p'> <span class="verse" id="V57">५७&#160;</span>तब एलीशिबा के जनने का समय पूरा हुआ, और वह पुत्र जनी।  <span class="verse" id="V58">५८&#160;</span>उसके पड़ोसियों और कुटुम्बियों ने यह सुन कर, कि प्रभु ने उस पर बड़ी दया की है, उसके साथ आनन्दित हुए।  <span class="verse" id="V59">५९&#160;</span>और ऐसा हुआ कि आठवें दिन वे बालक का खतना करने आए और उसका नाम उसके पिता के नाम पर जकर्याह रखने लगे। (उत्प. 17:12, लैव्य. 12:3)  <span class="verse" id="V60">६०&#160;</span>और उसकी माता ने उत्तर दिया, “नहीं; वरन् उसका नाम यूहन्ना रखा जाए।”  <span class="verse" id="V61">६१&#160;</span>और उन्होंने उससे कहा, “तेरे कुटुम्ब में किसी का यह नाम नहीं।”  <span class="verse" id="V62">६२&#160;</span>तब उन्होंने उसके पिता से संकेत करके पूछा कि तू उसका नाम क्या रखना चाहता है?  <span class="verse" id="V63">६३&#160;</span>और उसने लिखने की पट्टी मंगाकर लिख दिया, “उसका नाम यूहन्ना है,” और सभी ने अचम्भा किया।  <span class="verse" id="V64">६४&#160;</span>तब उसका मुँह और जीभ तुरन्त खुल गई; और वह बोलने और परमेश्‍वर की स्तुति करने लगा।  <span class="verse" id="V65">६५&#160;</span>और उसके आस-पास के सब रहनेवालों पर भय छा गया; और उन सब बातों की चर्चा यहूदिया के सारे पहाड़ी देश में फैल गई।  <span class="verse" id="V66">६६&#160;</span>और सब सुननेवालों ने अपने-अपने मन में विचार करके कहा, “यह बालक कैसा होगा?” क्योंकि प्रभु का हाथ उसके साथ था। </div><div class='s'>जकर्याह की भविष्यद्वाणी </div><div class='p'> <span class="verse" id="V67">६७&#160;</span>और उसका पिता जकर्याह पवित्र आत्मा से परिपूर्ण हो गया, और भविष्यद्वाणी करने लगा। </div><div class='q'> <span class="verse" id="V68">६८&#160;</span>“प्रभु इस्राएल का परमेश्‍वर धन्य हो, </div><div class='q'>कि उसने अपने लोगों पर दृष्टि की </div><div class='q'>और उनका छुटकारा किया है, (भज. 111:9, भज. 41:13) </div><div class='q'> <span class="verse" id="V69">६९&#160;</span>और अपने सेवक दाऊद के घराने में </div><div class='q'>हमारे लिये एक उद्धार का सींग* </div><div class='q'>निकाला, (भज. 132:17, यिर्म. 30:9) </div><div class='q'> <span class="verse" id="V70">७०&#160;</span>जैसे उसने अपने पवित्र भविष्यद्वक्ताओं </div><div class='q'>के द्वारा जो जगत के आदि से होते </div><div class='q'>आए हैं, कहा था, </div><div class='q'> <span class="verse" id="V71">७१&#160;</span>अर्थात् हमारे शत्रुओं से, और हमारे सब </div><div class='q'>बैरियों के हाथ से हमारा उद्धार किया है; (भज. 106:10) </div><div class='q'> <span class="verse" id="V72">७२&#160;</span>कि हमारे पूर्वजों पर दया करके अपनी </div><div class='q'>पवित्र वाचा का स्मरण करे, </div><div class='q'> <span class="verse" id="V73">७३&#160;</span>और वह शपथ जो उसने हमारे पिता </div><div class='q'>अब्राहम से खाई थी, (उत्प. 17:7, भज. 105:8-9) </div><div class='q'> <span class="verse" id="V74">७४&#160;</span>कि वह हमें यह देगा, कि हम अपने </div><div class='q'>शत्रुओं के हाथ से छूटकर, </div><div class='q'> <span class="verse" id="V75">७५&#160;</span>उसके सामने पवित्रता और धार्मिकता </div><div class='q'>से जीवन भर निडर रहकर उसकी सेवा करते रहें। </div><div class='q'> <span class="verse" id="V76">७६&#160;</span>और तू हे बालक, परमप्रधान का </div><div class='q'>भविष्यद्वक्ता कहलाएगा*, </div><div class='q'>क्योंकि तू प्रभु के मार्ग तैयार करने </div><div class='q'>के लिये उसके आगे-आगे चलेगा, (मला. 3:1, यशा. 40:3) </div><div class='q'> <span class="verse" id="V77">७७&#160;</span>कि उसके लोगों को उद्धार का ज्ञान दे, </div><div class='q'>जो उनके पापों की क्षमा से प्राप्त होता है। </div><div class='q'> <span class="verse" id="V78">७८&#160;</span>यह हमारे परमेश्‍वर की उसी बड़ी करुणा से होगा; </div><div class='q'>जिसके कारण ऊपर से हम पर भोर का प्रकाश उदय होगा। </div><div class='q'> <span class="verse" id="V79">७९&#160;</span>कि अंधकार और मृत्यु की छाया में बैठनेवालों को ज्योति दे, </div><div class='q'>और हमारे पाँवों को कुशल के मार्ग में सीधे चलाए।” (यशा. 58:8, यशा. 60:1-2, यशा. 9:2) </div><div class='p'> <span class="verse" id="V80">८०&#160;</span>और वह बालक यूहन्ना, बढ़ता और आत्मा में बलवन्त होता गया और इस्राएल पर प्रगट होने के दिन तक जंगलों में रहा। </div><ul class='tnav'>
<li><a href='index.htm'>लूका</a></li>
<li><a href='MRK16.htm'>&lt;</a></li>
<li><a href='LUK.htm'>१</a></li>
<li><a href='LUK02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
