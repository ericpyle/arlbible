<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल निर्गमन २४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>निर्गमन</a></li>
<li><a href='EXO23.htm'>&lt;</a></li>
<li><a href='EXO.htm'>२४</a></li>
<li><a href='EXO25.htm'>&gt;</a></li>
</ul>
<div class="main">
 
<div class='chapterlabel' id="V0"> २४</div><div class='s'>यहोवा और इस्राएलियों के बीच वाचा बाँधने का वर्णन </div><div class='p'> <span class="verse" id="V1">१&#160;</span>फिर उसने मूसा से कहा, “तू, हारून, नादाब, अबीहू, और इस्राएलियों के सत्तर पुरनियों समेत यहोवा के पास ऊपर आकर दूर से दण्डवत् करना।  <span class="verse" id="V2">२&#160;</span>और केवल मूसा यहोवा के समीप आए; परन्तु वे समीप न आएँ, और दूसरे लोग उसके संग ऊपर न आएँ।”  <span class="verse" id="V3">३&#160;</span>तब मूसा ने लोगों के पास जाकर यहोवा की सब बातें और सब नियम सुना दिए; तब सब लोग एक स्वर से बोल उठे, “जितनी बातें यहोवा ने कही हैं उन सब बातों को हम मानेंगे।”  <span class="verse" id="V4">४&#160;</span>तब मूसा ने यहोवा के सब वचन लिख दिए। और सवेरे उठकर पर्वत के नीचे एक वेदी और इस्राएल के बारहों गोत्रों के अनुसार बारह खम्भे* भी बनवाए।  <span class="verse" id="V5">५&#160;</span>तब उसने कई इस्राएली जवानों को भेजा, जिन्होंने यहोवा के लिये होमबलि और बैलों के मेलबलि चढ़ाए।  <span class="verse" id="V6">६&#160;</span>और मूसा ने आधा लहू लेकर कटोरों में रखा, और आधा वेदी पर छिड़क दिया।  <span class="verse" id="V7">७&#160;</span>तब वाचा की पुस्तक* को लेकर लोगों को पढ़ सुनाया; उसे सुनकर उन्होंने कहा, “जो कुछ यहोवा ने कहा है उस सबको हम करेंगे, और उसकी आज्ञा मानेंगे।”  <span class="verse" id="V8">८&#160;</span>तब मूसा ने लहू को लेकर लोगों पर छिड़क दिया, और उनसे कहा, “देखो, यह उस वाचा का लहू है जिसे यहोवा ने इन सब वचनों पर तुम्हारे साथ बाँधी है।”  <span class="verse" id="V9">९&#160;</span>तब मूसा, हारून, नादाब, अबीहू और इस्राएलियों के सत्तर पुरनिए ऊपर गए,  <span class="verse" id="V10">१०&#160;</span>और इस्राएल के परमेश्‍वर का दर्शन* किया; और उसके चरणों के तले नीलमणि का चबूतरा सा कुछ था, जो आकाश के तुल्य ही स्वच्छ था।  <span class="verse" id="V11">११&#160;</span>और उसने इस्राएलियों के प्रधानों पर हाथ न बढ़ाया*; तब उन्होंने परमेश्‍वर का दर्शन किया, और खाया पिया।  <span class="verse" id="V12">१२&#160;</span>तब यहोवा ने मूसा से कहा, “पहाड़ पर मेरे पास चढ़, और वहाँ रह; और मैं तुझे पत्थर की पटियाएँ, और अपनी लिखी हुई व्यवस्था और आज्ञा दूँगा कि तू उनको सिखाए।”  <span class="verse" id="V13">१३&#160;</span>तब मूसा यहोशू नामक अपने टहलुए समेत परमेश्‍वर के पर्वत पर चढ़ गया।  <span class="verse" id="V14">१४&#160;</span>और पुरनियों से वह यह कह गया, “जब तक हम तुम्हारे पास फिर न आएँ तब तक तुम यहीं हमारी बाट जोहते रहो; और सुनो, हारून और हूर तुम्हारे संग हैं; तो यदि किसी का मुकद्दमा हो तो उन्हीं के पास जाए।”  <span class="verse" id="V15">१५&#160;</span>तब मूसा पर्वत पर चढ़ गया, और बादल ने पर्वत को छा लिया।  <span class="verse" id="V16">१६&#160;</span>तब यहोवा के तेज ने सीनै पर्वत पर निवास किया, और वह बादल उस पर छः दिन तक छाया रहा; और सातवें दिन उसने मूसा को बादल के बीच में से पुकारा।  <span class="verse" id="V17">१७&#160;</span>और इस्राएलियों की दृष्टि में यहोवा का तेज पर्वत की चोटी पर प्रचण्ड आग सा देख पड़ता था।  <span class="verse" id="V18">१८&#160;</span>तब मूसा बादल के बीच में प्रवेश करके पर्वत पर चढ़ गया। और मूसा पर्वत पर चालीस दिन और चालीस रात रहा। </div><ul class='tnav'>
<li><a href='index.htm'>निर्गमन</a></li>
<li><a href='EXO23.htm'>&lt;</a></li>
<li><a href='EXO.htm'>२४</a></li>
<li><a href='EXO25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
