<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ११</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB10.htm'>&lt;</a></li>
<li><a href='JOB.htm'>११</a></li>
<li><a href='JOB12.htm'>&gt;</a></li>
</ul>
<div class="main">
 
<div class='chapterlabel' id="V0"> ११</div><div class='s'>सोपर का वचन </div><div class='p'> <span class="verse" id="V1">१&#160;</span>तब नामाती सोपर ने कहा, </div><div class='q'> <span class="verse" id="V2">२&#160;</span>“बहुत सी बातें जो कही गई हैं, क्या उनका उत्तर देना न चाहिये? </div><div class='q'>क्या यह बकवादी मनुष्य धर्मी ठहराया जाए? </div><div class='q'> <span class="verse" id="V3">३&#160;</span>क्या तेरे बड़े बोल के कारण लोग चुप रहें? </div><div class='q'>और जब तू ठट्ठा करता है, तो क्या कोई तुझे लज्जित न करे? </div><div class='q'> <span class="verse" id="V4">४&#160;</span>तू तो यह कहता है, 'मेरा सिद्धान्त शुद्ध है </div><div class='q'>और मैं परमेश्‍वर की दृष्टि में पवित्र हूँ।' </div><div class='q'> <span class="verse" id="V5">५&#160;</span>परन्तु भला हो, कि परमेश्‍वर स्वयं बातें करें*, </div><div class='q'>और तेरे विरुद्ध मुँह खोले, </div><div class='q'> <span class="verse" id="V6">६&#160;</span>और तुझ पर बुद्धि की गुप्त बातें प्रगट करे, </div><div class='q'>कि उनका मर्म तेरी बुद्धि से बढ़कर है। </div><div class='q'>इसलिए जान ले, कि परमेश्‍वर तेरे अधर्म में से बहुत कुछ भूल जाता है। </div><div class='q'> <span class="verse" id="V7">७&#160;</span>“क्या तू परमेश्‍वर का गूढ़ भेद पा सकता है? </div><div class='q'>और क्या तू सर्वशक्तिमान का मर्म पूरी रीति से जाँच सकता है? </div><div class='q'> <span class="verse" id="V8">८&#160;</span>वह आकाश सा ऊँचा है; तू क्या कर सकता है? </div><div class='q'>वह अधोलोक से गहरा है, तू कहाँ समझ सकता है? </div><div class='q'> <span class="verse" id="V9">९&#160;</span>उसकी माप पृथ्वी से भी लम्बी है </div><div class='q'>और समुद्र से चौड़ी है। </div><div class='q'> <span class="verse" id="V10">१०&#160;</span>जब परमेश्‍वर बीच से गुजरे, बन्दी बना ले </div><div class='q'>और अदालत में बुलाए, तो कौन उसको रोक सकता है? </div><div class='q'> <span class="verse" id="V11">११&#160;</span>क्योंकि वह पाखण्डी मनुष्यों का भेद जानता है*, </div><div class='q'>और अनर्थ काम को बिना सोच विचार किए भी जान लेता है। </div><div class='q'> <span class="verse" id="V12">१२&#160;</span>परन्तु मनुष्य छूछा और निर्बुद्धि होता है; </div><div class='q'>क्योंकि मनुष्य जन्म ही से जंगली गदहे के बच्चे के समान होता है। </div><div class='q'> <span class="verse" id="V13">१३&#160;</span>“यदि तू अपना मन शुद्ध करे*, </div><div class='q'>और परमेश्‍वर की ओर अपने हाथ फैलाए, </div><div class='q'> <span class="verse" id="V14">१४&#160;</span>और यदि कोई अनर्थ काम तुझ से हुए हो उसे दूर करे, </div><div class='q'>और अपने डेरों में कोई कुटिलता न रहने दे, </div><div class='q'> <span class="verse" id="V15">१५&#160;</span>तब तो तू निश्चय अपना मुँह निष्कलंक दिखा सकेगा; </div><div class='q'>और तू स्थिर होकर कभी न डरेगा। </div><div class='q'> <span class="verse" id="V16">१६&#160;</span>तब तू अपना दुःख भूल जाएगा, </div><div class='q'>तू उसे उस पानी के समान स्मरण करेगा जो बह गया हो। </div><div class='q'> <span class="verse" id="V17">१७&#160;</span>और तेरा जीवन दोपहर से भी अधिक प्रकाशमान होगा; </div><div class='q'>और चाहे अंधेरा भी हो तो भी वह भोर सा हो जाएगा। </div><div class='q'> <span class="verse" id="V18">१८&#160;</span>और तुझे आशा होगी, इस कारण तू निर्भय रहेगा; </div><div class='q'>और अपने चारों ओर देख-देखकर तू निर्भय विश्राम कर सकेगा। </div><div class='q'> <span class="verse" id="V19">१९&#160;</span>और जब तू लेटेगा, तब कोई तुझे डराएगा नहीं; </div><div class='q'>और बहुत लोग तुझे प्रसन्‍न करने का यत्न करेंगे। </div><div class='q'> <span class="verse" id="V20">२०&#160;</span>परन्तु दुष्ट लोगों की आँखें धुँधली हो जाएँगी, </div><div class='q'>और उन्हें कोई शरण स्थान न मिलेगा </div><div class='q'>और उनकी आशा यही होगी कि प्राण निकल जाए।” </div><ul class='tnav'>
<li><a href='index.htm'>अय्यूब</a></li>
<li><a href='JOB10.htm'>&lt;</a></li>
<li><a href='JOB.htm'>११</a></li>
<li><a href='JOB12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
