<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल प्रेरितों के काम ८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>प्रेरितों के काम</a></li>
<li><a href='ACT07.htm'>&lt;</a></li>
<li><a href='ACT.htm'>८</a></li>
<li><a href='ACT09.htm'>&gt;</a></li>
</ul>
<div class="main">
 
<div class='chapterlabel' id="V0"> ८</div><div class='s'>शाऊल का विश्वासियों पर अत्याचार </div><div class='p'> <span class="verse" id="V1">१&#160;</span>शाऊल उसकी मृत्यु के साथ सहमत था। </div><div class='p'>उसी दिन यरूशलेम की कलीसिया पर बड़ा उपद्रव होने लगा और प्रेरितों को छोड़ सब के सब यहूदिया और सामरिया देशों में तितर-बितर हो गए।  <span class="verse" id="V2">२&#160;</span>और भक्तों ने स्तिफनुस को कब्र में रखा; और उसके लिये बड़ा विलाप किया।  <span class="verse" id="V3">३&#160;</span>पर शाऊल कलीसिया को उजाड़ रहा था; और घर-घर घुसकर पुरुषों और स्त्रियों को घसीट-घसीट कर बन्दीगृह में डालता था। </div><div class='s'>सामरिया में फिलिप्पुस </div><div class='p'> <span class="verse" id="V4">४&#160;</span>मगर जो तितर-बितर हुए थे, वे सुसमाचार सुनाते हुए फिरे।  <span class="verse" id="V5">५&#160;</span>और फिलिप्पुस* सामरिया नगर में जाकर लोगों में मसीह का प्रचार करने लगा। </div><div class='p'> <span class="verse" id="V6">६&#160;</span>जो बातें फिलिप्पुस ने कहीं उन्हें लोगों ने सुनकर और जो चिन्ह वह दिखाता था उन्हें देख-देखकर, एक चित्त होकर मन लगाया।  <span class="verse" id="V7">७&#160;</span>क्योंकि बहुतों में से अशुद्ध आत्माएँ बड़े शब्द से चिल्लाती हुई निकल गईं, और बहुत से लकवे के रोगी और लँगड़े भी अच्छे किए गए।  <span class="verse" id="V8">८&#160;</span>और उस नगर में बड़ा आनन्द छा गया। </div><div class='s'>शमौन जादूगर </div><div class='p'> <span class="verse" id="V9">९&#160;</span>इससे पहले उस नगर में शमौन* नामक एक मनुष्य था, जो जादू-टोना करके सामरिया के लोगों को चकित करता और अपने आप को एक बड़ा पुरुष बताता था।  <span class="verse" id="V10">१०&#160;</span>और सब छोटे से लेकर बड़े तक उसका सम्मान कर कहते थे, “यह मनुष्य परमेश्‍वर की वह शक्ति है, जो महान कहलाती है।”  <span class="verse" id="V11">११&#160;</span>उसने बहुत दिनों से उन्हें अपने जादू के कामों से चकित कर रखा था, इसलिए वे उसको बहुत मानते थे। </div><div class='p'> <span class="verse" id="V12">१२&#160;</span>परन्तु जब उन्होंने फिलिप्पुस का विश्वास किया जो परमेश्‍वर के राज्य और यीशु मसीह के नाम का सुसमाचार सुनाता था तो लोग, क्या पुरुष, क्या स्त्री बपतिस्मा लेने लगे।  <span class="verse" id="V13">१३&#160;</span>तब शमौन ने स्वयं भी विश्वास किया और बपतिस्मा लेकर फिलिप्पुस के साथ रहने लगा और चिन्ह और बड़े-बड़े सामर्थ्य के काम होते देखकर चकित होता था। </div><div class='s'>सामरियों का पवित्र आत्मा पाना </div><div class='p'> <span class="verse" id="V14">१४&#160;</span>जब प्रेरितों ने जो यरूशलेम में थे सुना कि सामरियों ने परमेश्‍वर का वचन मान लिया है तो पतरस और यूहन्ना को उनके पास भेजा।  <span class="verse" id="V15">१५&#160;</span>और उन्होंने जाकर उनके लिये प्रार्थना की ताकि पवित्र आत्मा पाएँ।  <span class="verse" id="V16">१६&#160;</span>क्योंकि पवित्र आत्मा अब तक उनमें से किसी पर न उतरा था, उन्होंने तो केवल प्रभु यीशु के नाम में बपतिस्मा लिया था।  <span class="verse" id="V17">१७&#160;</span>तब उन्होंने उन पर हाथ रखे और उन्होंने पवित्र आत्मा पाया। </div><div class='s'>शमौन का पाप </div><div class='p'> <span class="verse" id="V18">१८&#160;</span>जब शमौन ने देखा कि प्रेरितों के हाथ रखने से पवित्र आत्मा दिया जाता है, तो उनके पास रुपये लाकर कहा,  <span class="verse" id="V19">१९&#160;</span>“यह शक्ति मुझे भी दो, कि जिस किसी पर हाथ रखूँ, वह पवित्र आत्मा पाए।” </div><div class='p'> <span class="verse" id="V20">२०&#160;</span>पतरस ने उससे कहा, “तेरे रुपये तेरे साथ नाश हों, क्योंकि तूने परमेश्‍वर का दान रुपयों से मोल लेने का विचार किया।  <span class="verse" id="V21">२१&#160;</span>इस बात में न तेरा हिस्सा है, न भाग; क्योंकि तेरा मन परमेश्‍वर के आगे सीधा नहीं। (भज. 78:37)  <span class="verse" id="V22">२२&#160;</span>इसलिए अपनी इस बुराई से मन फिराकर प्रभु से प्रार्थना कर, सम्भव है तेरे मन का विचार क्षमा किया जाए। </div><div class='p'> <span class="verse" id="V23">२३&#160;</span>क्योंकि मैं देखता हूँ, कि तू पित्त की कड़वाहट और अधर्म के बन्धन में पड़ा है।” (व्य. 29:18, विला. 3:15)  <span class="verse" id="V24">२४&#160;</span>शमौन ने उत्तर दिया, “तुम मेरे लिये प्रभु से प्रार्थना करो कि जो बातें तुम ने कहीं, उनमें से कोई मुझ पर न आ पड़े।” </div><div class='p'> <span class="verse" id="V25">२५&#160;</span>अतः पतरस और यूहन्ना गवाही देकर और प्रभु का वचन सुनाकर, यरूशलेम को लौट गए, और सामरियों के बहुत से गाँवों में सुसमाचार सुनाते गए। </div><div class='s'>कूश के खोजे को फिलिप्पुस का उपदेश </div><div class='p'> <span class="verse" id="V26">२६&#160;</span>फिर प्रभु के एक स्वर्गदूत ने फिलिप्पुस से कहा, “उठकर दक्षिण की ओर उस मार्ग पर जा, जो यरूशलेम से गाज़ा को जाता है। यह रेगिस्तानी मार्ग है।  <span class="verse" id="V27">२७&#160;</span>वह उठकर चल दिया, और तब, कूश देश का एक मनुष्य आ रहा था, जो खोजा* और कूशियों की रानी कन्दाके का मंत्री और खजांची था, और आराधना करने को यरूशलेम आया था। </div><div class='p'> <span class="verse" id="V28">२८&#160;</span>और वह अपने रथ पर बैठा हुआ था, और यशायाह भविष्यद्वक्ता की पुस्तक पढ़ता हुआ लौटा जा रहा था।  <span class="verse" id="V29">२९&#160;</span>तब पवित्र आत्मा ने फिलिप्पुस से कहा, “निकट जाकर इस रथ के साथ हो ले।”  <span class="verse" id="V30">३०&#160;</span>फिलिप्पुस उसकी ओर दौड़ा और उसे यशायाह भविष्यद्वक्ता की पुस्तक पढ़ते हुए सुना, और पूछा, “तू जो पढ़ रहा है क्या उसे समझता भी है?”  <span class="verse" id="V31">३१&#160;</span>उसने कहा, “जब तक कोई मुझे न समझाए तो मैं कैसे समझूँ?” और उसने फिलिप्पुस से विनती की, कि चढ़कर उसके पास बैठे। </div><div class='p'> <span class="verse" id="V32">३२&#160;</span>पवित्रशास्त्र का जो अध्याय वह पढ़ रहा था, वह यह था : </div><div class='q'>“वह भेड़ के समान वध होने को पहुँचाया गया, </div><div class='q'>और जैसा मेम्‍ना अपने ऊन कतरनेवालों के सामने चुपचाप रहता है, वैसे ही </div><div class='q'>उसने भी अपना मुँह न खोला, </div><div class='q'> <span class="verse" id="V33">३३&#160;</span>उसकी दीनता में उसका न्याय होने नहीं पाया, </div><div class='q'>और उसके समय के लोगों का वर्णन कौन करेगा? </div><div class='q'>क्योंकि पृथ्वी से उसका प्राण उठा लिया जाता है।” (यशा. 53:7-8) </div><div class='p'> <span class="verse" id="V34">३४&#160;</span>इस पर खोजे ने फिलिप्पुस से पूछा, “मैं तुझ से विनती करता हूँ, यह बता कि भविष्यद्वक्ता यह किस के विषय में कहता है, अपने या किसी दूसरे के विषय में?”  <span class="verse" id="V35">३५&#160;</span>तब फिलिप्पुस ने अपना मुँह खोला, और इसी शास्त्र से आरम्भ करके उसे यीशु का सुसमाचार सुनाया। </div><div class='p'> <span class="verse" id="V36">३६&#160;</span>मार्ग में चलते-चलते वे किसी जल की जगह पहुँचे, तब खोजे ने कहा, “देख यहाँ जल है, अब मुझे बपतिस्मा लेने में क्या रोक है?”  <span class="verse" id="V37">३७&#160;</span>फिलिप्पुस ने कहा, “यदि तू सारे मन से विश्वास करता है तो ले सकता है।” उसने उत्तर दिया, “मैं विश्वास करता हूँ कि यीशु मसीह परमेश्‍वर का पुत्र है।”  <span class="verse" id="V38">३८&#160;</span>तब उसने रथ खड़ा करने की आज्ञा दी, और फिलिप्पुस और खोजा दोनों जल में उतर पड़े, और उसने उसे बपतिस्मा दिया। </div><div class='p'> <span class="verse" id="V39">३९&#160;</span>जब वे जल में से निकलकर ऊपर आए, तो प्रभु का आत्मा फिलिप्पुस को उठा ले गया, और खोजे ने उसे फिर न देखा, और वह आनन्द करता हुआ अपने मार्ग चला गया। (1 राजा. 18:12)  <span class="verse" id="V40">४०&#160;</span>पर फिलिप्पुस अश्दोद में आ निकला, और जब तक कैसरिया में न पहुँचा, तब तक नगर-नगर सुसमाचार सुनाता गया। </div><ul class='tnav'>
<li><a href='index.htm'>प्रेरितों के काम</a></li>
<li><a href='ACT07.htm'>&lt;</a></li>
<li><a href='ACT.htm'>८</a></li>
<li><a href='ACT09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
