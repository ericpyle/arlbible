<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता १०७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA106.htm'>&lt;</a></li>
<li><a href='PSA.htm'>१०७</a></li>
<li><a href='PSA108.htm'>&gt;</a></li>
</ul>
<div class="main">
 
<div class='ms'>पाँचवाँ भाग </div><div class='chapterlabel' id="V0"> १०७</div><div class='mr'>भजन 107—150 </div><div class='s'>परमेश्‍वर के उद्धार के लिए धन्यवाद </div><div class='b'> &#160; </div><div class='q'> <span class="verse" id="V1">१&#160;</span>यहोवा का धन्यवाद करो, क्योंकि वह भला है; </div><div class='q'>और उसकी करुणा सदा की है! </div><div class='q'> <span class="verse" id="V2">२&#160;</span>यहोवा के छुड़ाए हुए ऐसा ही कहें, </div><div class='q'>जिन्हें उसने शत्रु के हाथ से दाम देकर छुड़ा लिया है, </div><div class='q'> <span class="verse" id="V3">३&#160;</span>और उन्हें देश-देश से, </div><div class='q'>पूरब-पश्चिम, उत्तर और दक्षिण से इकट्ठा किया है। (भज. 106:47) </div><div class='q'> <span class="verse" id="V4">४&#160;</span>वे जंगल में मरूभूमि के मार्ग पर भटकते फिरे, </div><div class='q'>और कोई बसा हुआ नगर न पाया; </div><div class='q'> <span class="verse" id="V5">५&#160;</span>भूख और प्यास के मारे, </div><div class='q'>वे विकल हो गए। </div><div class='q'> <span class="verse" id="V6">६&#160;</span>तब उन्होंने संकट में यहोवा की दुहाई दी, </div><div class='q'>और उसने उनको सकेती से छुड़ाया; </div><div class='q'> <span class="verse" id="V7">७&#160;</span>और उनको ठीक मार्ग पर चलाया, </div><div class='q'>ताकि वे बसने के लिये किसी नगर को जा पहुँचे। </div><div class='q'> <span class="verse" id="V8">८&#160;</span>लोग यहोवा की करुणा के कारण, </div><div class='q'>और उन आश्चर्यकर्मों के कारण, जो वह मनुष्यों के लिये करता है, उसका धन्यवाद करें! </div><div class='q'> <span class="verse" id="V9">९&#160;</span>क्योंकि वह अभिलाषी जीव को सन्तुष्ट करता है, </div><div class='q'>और भूखे को उत्तम पदार्थों से तृप्त करता है। (लूका 1:53, यिर्म. 31:25) </div><div class='q'> <span class="verse" id="V10">१०&#160;</span>जो अंधियारे और मृत्यु की छाया में बैठे, </div><div class='q'>और दुःख में पड़े और बेड़ियों से जकड़े हुए थे, </div><div class='q'> <span class="verse" id="V11">११&#160;</span>इसलिए कि वे परमेश्‍वर के वचनों के विरुद्ध चले*, </div><div class='q'>और परमप्रधान की सम्मति को तुच्छ जाना। </div><div class='q'> <span class="verse" id="V12">१२&#160;</span>तब उसने उनको कष्ट के द्वारा दबाया; </div><div class='q'>वे ठोकर खाकर गिर पड़े, और उनको कोई सहायक न मिला। </div><div class='q'> <span class="verse" id="V13">१३&#160;</span>तब उन्होंने संकट में यहोवा की दुहाई दी, </div><div class='q'>और उसने सकेती से उनका उद्धार किया; </div><div class='q'> <span class="verse" id="V14">१४&#160;</span>उसने उनको अंधियारे और मृत्यु की छाया में से निकाल लिया; </div><div class='q'>और उनके बन्धनों को तोड़ डाला। </div><div class='q'> <span class="verse" id="V15">१५&#160;</span>लोग यहोवा की करुणा के कारण, </div><div class='q'>और उन आश्चर्यकर्मों के कारण जो वह मनुष्यों के लिये करता है, </div><div class='q'>उसका धन्यवाद करें! </div><div class='q'> <span class="verse" id="V16">१६&#160;</span>क्योंकि उसने पीतल के फाटकों को तोड़ा, </div><div class='q'>और लोहे के बेंड़ों को टुकड़े-टुकड़े किया। </div><div class='q'> <span class="verse" id="V17">१७&#160;</span>मूर्ख अपनी कुचाल, </div><div class='q'>और अधर्म के कामों के कारण अति दुःखित होते हैं। </div><div class='q'> <span class="verse" id="V18">१८&#160;</span>उनका जी सब भाँति के भोजन से मिचलाता है, </div><div class='q'>और वे मृत्यु के फाटक तक पहुँचते हैं। </div><div class='q'> <span class="verse" id="V19">१९&#160;</span>तब वे संकट में यहोवा की दुहाई देते हैं, </div><div class='q'>और वह सकेती से उनका उद्धार करता है; </div><div class='q'> <span class="verse" id="V20">२०&#160;</span>वह अपने वचन के द्वारा उनको चंगा करता* </div><div class='q'>और जिस गड्ढे में वे पड़े हैं, उससे निकालता है। (भज. 147:15) </div><div class='q'> <span class="verse" id="V21">२१&#160;</span>लोग यहोवा की करुणा के कारण </div><div class='q'>और उन आश्चर्यकर्मों के कारण जो वह मनुष्यों के लिये करता है, उसका धन्यवाद करें! </div><div class='q'> <span class="verse" id="V22">२२&#160;</span>और वे धन्यवाद-बलि चढ़ाएँ, </div><div class='q'>और जयजयकार करते हुए, उसके कामों का वर्णन करें। </div><div class='q'> <span class="verse" id="V23">२३&#160;</span>जो लोग जहाजों में समुद्र पर चलते हैं, </div><div class='q'>और महासागर पर होकर व्यापार करते हैं; </div><div class='q'> <span class="verse" id="V24">२४&#160;</span>वे यहोवा के कामों को, </div><div class='q'>और उन आश्चर्यकर्मों को जो वह गहरे समुद्र में करता है, देखते हैं। </div><div class='q'> <span class="verse" id="V25">२५&#160;</span>क्योंकि वह आज्ञा देता है, तब प्रचण्ड वायु उठकर तरंगों को उठाती है। </div><div class='q'> <span class="verse" id="V26">२६&#160;</span>वे आकाश तक चढ़ जाते, फिर गहराई में उतर आते हैं; </div><div class='q'>और क्लेश के मारे उनके जी में जी नहीं रहता; </div><div class='q'> <span class="verse" id="V27">२७&#160;</span>वे चक्कर खाते, और मतवालों की भाँति लड़खड़ाते हैं, </div><div class='q'>और उनकी सारी बुद्धि मारी जाती है। </div><div class='q'> <span class="verse" id="V28">२८&#160;</span>तब वे संकट में यहोवा की दुहाई देते हैं, </div><div class='q'>और वह उनको सकेती से निकालता है। </div><div class='q'> <span class="verse" id="V29">२९&#160;</span>वह आँधी को थाम देता है और तरंगें बैठ जाती हैं। </div><div class='q'> <span class="verse" id="V30">३०&#160;</span>तब वे उनके बैठने से आनन्दित होते हैं, </div><div class='q'>और वह उनको मन चाहे बन्दरगाह में पहुँचा देता है। </div><div class='q'> <span class="verse" id="V31">३१&#160;</span>लोग यहोवा की करुणा के कारण, </div><div class='q'>और उन आश्चर्यकर्मों के कारण जो वह मनुष्यों के लिये करता है, </div><div class='q'>उसका धन्यवाद करें। </div><div class='q'> <span class="verse" id="V32">३२&#160;</span>और सभा में उसको सराहें, </div><div class='q'>और पुरनियों के बैठक में उसकी स्तुति करें। </div><div class='q'> <span class="verse" id="V33">३३&#160;</span>वह नदियों को जंगल बना डालता है, </div><div class='q'>और जल के सोतों को सूखी भूमि कर देता है। </div><div class='q'> <span class="verse" id="V34">३४&#160;</span>वह फलवन्त भूमि को बंजर बनाता है, </div><div class='q'>यह वहाँ के रहनेवालों की दुष्टता के कारण होता है। </div><div class='q'> <span class="verse" id="V35">३५&#160;</span>वह जंगल को जल का ताल, </div><div class='q'>और निर्जल देश को जल के सोते कर देता है। </div><div class='q'> <span class="verse" id="V36">३६&#160;</span>और वहाँ वह भूखों को बसाता है, </div><div class='q'>कि वे बसने के लिये नगर तैयार करें; </div><div class='q'> <span class="verse" id="V37">३७&#160;</span>और खेती करें, और दाख की बारियाँ लगाएँ, </div><div class='q'>और भाँति-भाँति के फल उपजा लें। </div><div class='q'> <span class="verse" id="V38">३८&#160;</span>और वह उनको ऐसी आशीष देता है कि वे बहुत बढ़ जाते हैं, </div><div class='q'>और उनके पशुओं को भी वह घटने नहीं देता। </div><div class='q'> <span class="verse" id="V39">३९&#160;</span>फिर विपत्ति और शोक के कारण, </div><div class='q'>वे घटते और दब जाते हैं*। </div><div class='q'> <span class="verse" id="V40">४०&#160;</span>और वह हाकिमों को अपमान से लादकर मार्ग रहित जंगल में भटकाता है; </div><div class='q'> <span class="verse" id="V41">४१&#160;</span>वह दरिद्रों को दुःख से छुड़ाकर ऊँचे पर रखता है, </div><div class='q'>और उनको भेड़ों के झुण्ड के समान परिवार देता है। </div><div class='q'> <span class="verse" id="V42">४२&#160;</span>सीधे लोग देखकर आनन्दित होते हैं; </div><div class='q'>और सब कुटिल लोग अपने मुँह बन्द करते हैं। </div><div class='q'> <span class="verse" id="V43">४३&#160;</span>जो कोई बुद्धिमान हो, वह इन बातों पर ध्यान करेगा; </div><div class='q'>और यहोवा की करुणा के कामों पर ध्यान करेगा। </div><ul class='tnav'>
<li><a href='index.htm'>भजन संहिता</a></li>
<li><a href='PSA106.htm'>&lt;</a></li>
<li><a href='PSA.htm'>१०७</a></li>
<li><a href='PSA108.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
