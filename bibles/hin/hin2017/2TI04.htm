<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 2 तीमुथियुस ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 तीमुथियुस</a></li>
<li><a href='2TI03.htm'>&lt;</a></li>
<li><a href='2TI.htm'>४</a></li>
<li><a href='TIT01.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='s'>वचन का प्रचार कर </div><div class='p'> <span class="verse" id="V1">१&#160;</span>परमेश्‍वर और मसीह यीशु को गवाह करके, जो जीवितों और मरे हुओं का न्याय करेगा, उसे और उसके प्रगट होने, और राज्य को सुधि दिलाकर मैं तुझे आदेश देता हूँ।  <span class="verse" id="V2">२&#160;</span>कि तू वचन का प्रचार कर; समय और असमय तैयार रह, सब प्रकार की सहनशीलता, और शिक्षा के साथ उलाहना दे, और डाँट, और समझा। </div><div class='p'> <span class="verse" id="V3">३&#160;</span>क्योंकि ऐसा समय आएगा, कि लोग खरा उपदेश न सह सकेंगे पर कानों की खुजली के कारण अपनी अभिलाषाओं के अनुसार अपने लिये बहुत सारे उपदेशक बटोर लेंगे।  <span class="verse" id="V4">४&#160;</span>और अपने कान सत्य से फेरकर कथा-कहानियों पर लगाएँगे।  <span class="verse" id="V5">५&#160;</span>पर तू सब बातों में सावधान रह, दुःख उठा, सुसमाचार प्रचार का काम कर और अपनी सेवा को पूरा कर। </div><div class='p'> <span class="verse" id="V6">६&#160;</span>क्योंकि अब मैं अर्घ के समान उण्डेला जाता हूँ*, और मेरे संसार से जाने का समय आ पहुँचा है।  <span class="verse" id="V7">७&#160;</span>मैं अच्छी कुश्ती लड़ चुका हूँ, मैंने अपनी दौड़ पूरी कर ली है, मैंने विश्वास की रखवाली की है।  <span class="verse" id="V8">८&#160;</span>भविष्य में मेरे लिये धार्मिकता का वह मुकुट* रखा हुआ है, जिसे प्रभु, जो धर्मी, और न्यायी है, मुझे उस दिन देगा और मुझे ही नहीं, वरन् उन सब को भी, जो उसके प्रगट होने को प्रिय जानते हैं। </div><div class='s'>निजी सन्देश </div><div class='p'> <span class="verse" id="V9">९&#160;</span>मेरे पास शीघ्र आने का प्रयत्न कर।  <span class="verse" id="V10">१०&#160;</span>क्योंकि देमास ने इस संसार को प्रिय जानकर मुझे छोड़ दिया है, और थिस्सलुनीके को चला गया है, और क्रेसकेंस गलातिया को और तीतुस दलमतिया को चला गया है। </div><div class='p'> <span class="verse" id="V11">११&#160;</span>केवल लूका मेरे साथ है मरकुस को लेकर चला आ; क्योंकि सेवा के लिये वह मेरे बहुत काम का है।  <span class="verse" id="V12">१२&#160;</span>तुखिकुस को मैंने इफिसुस को भेजा है।  <span class="verse" id="V13">१३&#160;</span>जो बागा मैं त्रोआस में करपुस के यहाँ छोड़ आया हूँ, जब तू आए, तो उसे और पुस्तकें विशेष करके चर्मपत्रों को लेते आना। </div><div class='p'> <span class="verse" id="V14">१४&#160;</span>सिकन्दर ठठेरे ने मुझसे बहुत बुराइयाँ की हैं प्रभु उसे उसके कामों के अनुसार बदला देगा। (भज. 28:4, रोम. 12:19)  <span class="verse" id="V15">१५&#160;</span>तू भी उससे सावधान रह, क्योंकि उसने हमारी बातों का बहुत ही विरोध किया।  <span class="verse" id="V16">१६&#160;</span>मेरे पहले प्रत्युत्तर करने के समय में किसी ने भी मेरा साथ नहीं दिया, वरन् सब ने मुझे छोड़ दिया था भला हो, कि इसका उनको लेखा देना न पड़े। </div><div class='p'> <span class="verse" id="V17">१७&#160;</span>परन्तु प्रभु मेरा सहायक रहा, और मुझे सामर्थ्य दी; ताकि मेरे द्वारा पूरा-पूरा प्रचार हो*, और सब अन्यजाति सुन ले; और मैं तो सिंह के मुँह से छुड़ाया गया। (भज. 22:21, दानि. 6:21)  <span class="verse" id="V18">१८&#160;</span>और प्रभु मुझे हर एक बुरे काम से छुड़ाएगा, और अपने स्वर्गीय राज्य में उद्धार करके पहुँचाएगा उसी की महिमा युगानुयुग होती रहे। आमीन। </div><div class='s'>अन्तिम शुभकामनाएँ </div><div class='p'> <span class="verse" id="V19">१९&#160;</span>प्रिस्का और अक्विला को, और उनेसिफुरूस के घराने को नमस्कार।  <span class="verse" id="V20">२०&#160;</span>इरास्तुस कुरिन्थुस में रह गया, और त्रुफिमुस को मैंने मीलेतुस में बीमार छोड़ा है।  <span class="verse" id="V21">२१&#160;</span>जाड़े से पहले चले आने का प्रयत्न कर: यूबूलुस, और पूदेंस, और लीनुस और क्लौदिया, और सब भाइयों का तुझे नमस्कार। </div><div class='p'> <span class="verse" id="V22">२२&#160;</span>प्रभु तेरी आत्मा के साथ रहे, तुम पर अनुग्रह होता रहे। </div><ul class='tnav'>
<li><a href='index.htm'>2 तीमुथियुस</a></li>
<li><a href='2TI03.htm'>&lt;</a></li>
<li><a href='2TI.htm'>४</a></li>
<li><a href='TIT01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
