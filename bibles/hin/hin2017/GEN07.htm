<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल उत्पत्ति ७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>उत्पत्ति</a></li>
<li><a href='GEN06.htm'>&lt;</a></li>
<li><a href='GEN.htm'>७</a></li>
<li><a href='GEN08.htm'>&gt;</a></li>
</ul>
<div class="main">
 
<div class='chapterlabel' id="V0"> ७</div><div class='s'>जहाज में प्रवेश करना </div><div class='p'> <span class="verse" id="V1">१&#160;</span>तब यहोवा ने नूह से कहा, “तू अपने सारे घराने समेत जहाज में जा; क्योंकि मैंने इस समय के लोगों में से केवल तुझी को अपनी दृष्टि में धर्मी पाया है।  <span class="verse" id="V2">२&#160;</span>सब जाति के शुद्ध पशुओं में से तो तू सात-सात जोड़े, अर्थात् नर और मादा लेना: पर जो पशु शुद्ध नहीं हैं, उनमें से दो-दो लेना, अर्थात् नर और मादा:  <span class="verse" id="V3">३&#160;</span>और आकाश के पक्षियों में से भी, सात-सात जोड़े, अर्थात् नर और मादा लेना, कि उनका वंश बचकर सारी पृथ्वी के ऊपर बना रहे।  <span class="verse" id="V4">४&#160;</span>क्योंकि अब सात दिन और बीतने पर मैं पृथ्वी पर चालीस दिन और चालीस रात तक जल बरसाता रहूँगा; और जितने प्राणी मैंने बनाये हैं उन सबको भूमि के ऊपर से मिटा दूँगा।”  <span class="verse" id="V5">५&#160;</span>यहोवा की इस आज्ञा के अनुसार नूह ने किया।  <span class="verse" id="V6">६&#160;</span>नूह की आयु छः सौ वर्ष की थी, जब जल-प्रलय पृथ्वी पर आया।  <span class="verse" id="V7">७&#160;</span>नूह अपने पुत्रों, पत्‍नी और बहुओं समेत, जल-प्रलय से बचने के लिये जहाज में गया।  <span class="verse" id="V8">८&#160;</span>शुद्ध, और अशुद्ध दोनों प्रकार के पशुओं में से, पक्षियों,  <span class="verse" id="V9">९&#160;</span>और भूमि पर रेंगनेवालों में से भी, दो-दो, अर्थात् नर और मादा, जहाज में नूह के पास गए, जिस प्रकार परमेश्‍वर ने नूह को आज्ञा दी थी।  <span class="verse" id="V10">१०&#160;</span>सात दिन के उपरान्त प्रलय का जल पृथ्वी पर आने लगा। </div><div class='s'>जल-प्रलय </div><div class='p'> <span class="verse" id="V11">११&#160;</span>जब नूह की आयु के छः सौवें वर्ष के दूसरे महीने का सत्रहवाँ दिन आया; उसी दिन बड़े गहरे समुद्र के सब सोते फूट निकले और आकाश के झरोखे खुल गए।  <span class="verse" id="V12">१२&#160;</span>और वर्षा चालीस दिन और चालीस रात निरन्तर पृथ्वी पर होती रही।  <span class="verse" id="V13">१३&#160;</span>ठीक उसी दिन नूह अपने पुत्र शेम, हाम, और येपेत, और अपनी पत्‍नी, और तीनों बहुओं समेत,  <span class="verse" id="V14">१४&#160;</span>और उनके संग एक-एक जाति के सब जंगली पशु, और एक-एक जाति के सब घरेलू पशु, और एक-एक जाति के सब पृथ्वी पर रेंगनेवाले, और एक-एक जाति के सब उड़नेवाले पक्षी, जहाज में गए।  <span class="verse" id="V15">१५&#160;</span>जितने प्राणियों में जीवन का श्‍वास थी उनकी सब जातियों में से दो-दो नूह के पास जहाज में गए।  <span class="verse" id="V16">१६&#160;</span>और जो गए, वह परमेश्‍वर की आज्ञा के अनुसार सब जाति के प्राणियों में से नर और मादा गए। तब यहोवा ने जहाज का द्वार बन्द कर दिया।  <span class="verse" id="V17">१७&#160;</span>पृथ्वी पर चालीस दिन तक जल-प्रलय होता रहा; और पानी बहुत बढ़ता ही गया, जिससे जहाज ऊपर को उठने लगा, और वह पृथ्वी पर से ऊँचा उठ गया।  <span class="verse" id="V18">१८&#160;</span>जल बढ़ते-बढ़ते पृथ्वी पर बहुत ही बढ़ गया, और जहाज जल के ऊपर-ऊपर तैरता रहा।  <span class="verse" id="V19">१९&#160;</span>जल पृथ्वी पर अत्यन्त बढ़ गया, यहाँ तक कि सारी धरती पर जितने बड़े-बड़े पहाड़ थे, सब डूब गए।  <span class="verse" id="V20">२०&#160;</span>जल तो पन्द्रह हाथ ऊपर बढ़ गया, और पहाड़ भी डूब गए।  <span class="verse" id="V21">२१&#160;</span>और क्या पक्षी, क्या घरेलू पशु, क्या जंगली पशु, और पृथ्वी पर सब चलनेवाले प्राणी, और जितने जन्तु पृथ्वी में बहुतायत से भर गए थे, वे सब, और सब मनुष्य मर गए।*  <span class="verse" id="V22">२२&#160;</span>जो-जो भूमि पर थे उनमें से जितनों के नथनों में जीवन का श्‍वास था, सब मर मिटे।  <span class="verse" id="V23">२३&#160;</span>और क्या मनुष्य, क्या पशु, क्या रेंगनेवाले जन्तु, क्या आकाश के पक्षी, जो-जो भूमि पर थे, सब पृथ्वी पर से मिट गए; केवल नूह, और जितने उसके संग जहाज में थे, वे ही बच गए।  <span class="verse" id="V24">२४&#160;</span>और जल पृथ्वी पर एक सौ पचास दिन तक प्रबल रहा। </div><ul class='tnav'>
<li><a href='index.htm'>उत्पत्ति</a></li>
<li><a href='GEN06.htm'>&lt;</a></li>
<li><a href='GEN.htm'>७</a></li>
<li><a href='GEN08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
