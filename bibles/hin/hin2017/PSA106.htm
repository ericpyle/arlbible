<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता १०६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA105.htm'>&lt;</a></li>
<li><a href='PSA.htm'>१०६</a></li>
<li><a href='PSA107.htm'>&gt;</a></li>
</ul>
<div class="main">
 
<div class='chapterlabel' id="V0"> १०६</div><div class='s'>परमेश्‍वर के लिये इस्राएल का अविश्वास </div><div class='b'> &#160; </div><div class='q'> <span class="verse" id="V1">१&#160;</span>यहोवा की स्तुति करो! यहोवा का धन्यवाद करो, क्योंकि वह भला है; </div><div class='q'>और उसकी करुणा सदा की है! </div><div class='q'> <span class="verse" id="V2">२&#160;</span>यहोवा के पराक्रम के कामों का वर्णन कौन कर सकता है, </div><div class='q'>या उसका पूरा गुणानुवाद कौन सुना सकता है? </div><div class='q'> <span class="verse" id="V3">३&#160;</span>क्या ही धन्य हैं वे जो न्याय पर चलते, </div><div class='q'>और हर समय धर्म के काम करते हैं! </div><div class='q'> <span class="verse" id="V4">४&#160;</span>हे यहोवा, अपनी प्रजा पर की, प्रसन्नता के अनुसार मुझे स्मरण कर, </div><div class='q'>मेरे उद्धार के लिये मेरी सुधि ले, </div><div class='q'> <span class="verse" id="V5">५&#160;</span>कि मैं तेरे चुने हुओं का कल्याण देखूँ, </div><div class='q'>और तेरी प्रजा के आनन्द में आनन्दित हो जाऊँ; </div><div class='q'>और तेरे निज भाग के संग बड़ाई करने पाऊँ। </div><div class='q'> <span class="verse" id="V6">६&#160;</span>हमने तो अपने पुरखाओं के समान पाप किया है*; </div><div class='q'>हमने कुटिलता की, हमने दुष्टता की है! </div><div class='q'> <span class="verse" id="V7">७&#160;</span>मिस्र में हमारे पुरखाओं ने तेरे आश्चर्यकर्मों पर मन नहीं लगाया, </div><div class='q'>न तेरी अपार करुणा को स्मरण रखा; </div><div class='q'>उन्होंने समुद्र के किनारे, अर्थात् लाल समुद्र के किनारे पर बलवा किया। </div><div class='q'> <span class="verse" id="V8">८&#160;</span>तो भी उसने अपने नाम के निमित्त उनका उद्धार किया, </div><div class='q'>जिससे वह अपने पराक्रम को प्रगट करे। </div><div class='q'> <span class="verse" id="V9">९&#160;</span>तब उसने लाल समुद्र को घुड़का और वह सूख गया; </div><div class='q'>और वह उन्हें गहरे जल के बीच से मानो जंगल में से निकाल ले गया। </div><div class='q'> <span class="verse" id="V10">१०&#160;</span>उसने उन्हें बैरी के हाथ से उबारा, </div><div class='q'>और शत्रु के हाथ से छुड़ा लिया। (लूका 1:71) </div><div class='q'> <span class="verse" id="V11">११&#160;</span>और उनके शत्रु जल में डूब गए; </div><div class='q'>उनमें से एक भी न बचा। </div><div class='q'> <span class="verse" id="V12">१२&#160;</span>तब उन्होंने उसके वचनों का विश्वास किया; </div><div class='q'>और उसकी स्तुति गाने लगे। </div><div class='q'> <span class="verse" id="V13">१३&#160;</span>परन्तु वे झट उसके कामों को भूल गए; </div><div class='q'>और उसकी युक्ति के लिये न ठहरे। </div><div class='q'> <span class="verse" id="V14">१४&#160;</span>उन्होंने जंगल में अति लालसा की </div><div class='q'>और निर्जल स्थान में परमेश्‍वर की परीक्षा की। (1 कुरि 10:9) </div><div class='q'> <span class="verse" id="V15">१५&#160;</span>तब उसने उन्हें मुँह माँगा वर तो दिया, </div><div class='q'>परन्तु उनके प्राण को सूखा दिया। </div><div class='q'> <span class="verse" id="V16">१६&#160;</span>उन्होंने छावनी में मूसा के, </div><div class='q'>और यहोवा के पवित्र जन हारून के विषय में डाह की, </div><div class='q'> <span class="verse" id="V17">१७&#160;</span>भूमि फट कर दातान को निगल गई, </div><div class='q'>और अबीराम के झुण्ड को निगल लिया। </div><div class='q'> <span class="verse" id="V18">१८&#160;</span>और उनके झुण्ड में आग भड़क उठी; </div><div class='q'>और दुष्ट लोग लौ से भस्म हो गए। </div><div class='q'> <span class="verse" id="V19">१९&#160;</span>उन्होंने होरेब में बछड़ा बनाया, </div><div class='q'>और ढली हुई मूर्ति को दण्डवत् किया। </div><div class='q'> <span class="verse" id="V20">२०&#160;</span>उन्होंने परमेश्‍वर की महिमा, को घास खानेवाले बैल की प्रतिमा से बदल डाला*। (रोम. 1:23) </div><div class='q'> <span class="verse" id="V21">२१&#160;</span>वे अपने उद्धारकर्ता परमेश्‍वर को भूल गए, </div><div class='q'>जिसने मिस्र में बड़े-बड़े काम किए थे। </div><div class='q'> <span class="verse" id="V22">२२&#160;</span>उसने तो हाम के देश में आश्चर्यकर्मों </div><div class='q'>और लाल समुद्र के तट पर भयंकर काम किए थे। </div><div class='q'> <span class="verse" id="V23">२३&#160;</span>इसलिए उसने कहा कि मैं इन्हें सत्यानाश कर डालता </div><div class='q'>यदि मेरा चुना हुआ मूसा जोखिम के स्थान में उनके लिये खड़ा न होता </div><div class='q'>ताकि मेरी जलजलाहट को ठण्डा करे कहीं ऐसा न हो कि मैं उन्हें नाश कर डालूँ। </div><div class='q'> <span class="verse" id="V24">२४&#160;</span>उन्होंने मनभावने देश को निकम्मा जाना, </div><div class='q'>और उसके वचन पर विश्वास न किया। </div><div class='q'> <span class="verse" id="V25">२५&#160;</span>वे अपने तम्बुओं में कुड़कुड़ाए, </div><div class='q'>और यहोवा का कहा न माना। </div><div class='q'> <span class="verse" id="V26">२६&#160;</span>तब उसने उनके विषय में शपथ खाई कि मैं इनको जंगल में नाश करूँगा, </div><div class='q'> <span class="verse" id="V27">२७&#160;</span>और इनके वंश को अन्यजातियों के सम्मुख गिरा दूँगा, </div><div class='q'>और देश-देश में तितर-बितर करूँगा। (भज. 44:11) </div><div class='q'> <span class="verse" id="V28">२८&#160;</span>वे बालपोर देवता को पूजने लगे और मुर्दों को चढ़ाए हुए पशुओं का माँस खाने लगे। </div><div class='q'> <span class="verse" id="V29">२९&#160;</span>यों उन्होंने अपने कामों से उसको क्रोध दिलाया, </div><div class='q'>और मरी उनमें फूट पड़ी। </div><div class='q'> <span class="verse" id="V30">३०&#160;</span>तब पीनहास ने उठकर न्यायदण्ड दिया, </div><div class='q'>जिससे मरी थम गई। </div><div class='q'> <span class="verse" id="V31">३१&#160;</span>और यह उसके लेखे पीढ़ी से पीढ़ी तक सर्वदा के लिये धर्म गिना गया। </div><div class='q'> <span class="verse" id="V32">३२&#160;</span>उन्होंने मरीबा के सोते के पास भी यहोवा का क्रोध भड़काया, </div><div class='q'>और उनके कारण मूसा की हानि हुई; </div><div class='q'> <span class="verse" id="V33">३३&#160;</span>क्योंकि उन्होंने उसकी आत्मा से बलवा किया, </div><div class='q'>तब मूसा बिन सोचे बोल उठा*। </div><div class='q'> <span class="verse" id="V34">३४&#160;</span>जिन लोगों के विषय यहोवा ने उन्हें आज्ञा दी थी, </div><div class='q'>उनको उन्होंने सत्यानाश न किया, </div><div class='q'> <span class="verse" id="V35">३५&#160;</span>वरन् उन्हीं जातियों से हिलमिल गए </div><div class='q'>और उनके व्यवहारों को सीख लिया; </div><div class='q'> <span class="verse" id="V36">३६&#160;</span>और उनकी मूर्तियों की पूजा करने लगे, </div><div class='q'>और वे उनके लिये फंदा बन गई। </div><div class='q'> <span class="verse" id="V37">३७&#160;</span>वरन् उन्होंने अपने बेटे-बेटियों को पिशाचों के लिये बलिदान किया; (1 कुरि. 10:20) </div><div class='q'> <span class="verse" id="V38">३८&#160;</span>और अपने निर्दोष बेटे-बेटियों का लहू बहाया </div><div class='q'>जिन्हें उन्होंने कनान की मूर्तियों पर बलि किया, </div><div class='q'>इसलिए देश खून से अपवित्र हो गया। </div><div class='q'> <span class="verse" id="V39">३९&#160;</span>और वे आप अपने कामों के द्वारा अशुद्ध हो गए, </div><div class='q'>और अपने कार्यों के द्वारा व्यभिचारी भी बन गए। </div><div class='q'> <span class="verse" id="V40">४०&#160;</span>तब यहोवा का क्रोध अपनी प्रजा पर भड़का, </div><div class='q'>और उसको अपने निज भाग से घृणा आई; </div><div class='q'> <span class="verse" id="V41">४१&#160;</span>तब उसने उनको अन्यजातियों के वश में कर दिया, </div><div class='q'>और उनके बैरियों ने उन पर प्रभुता की। </div><div class='q'> <span class="verse" id="V42">४२&#160;</span>उनके शत्रुओं ने उन पर अत्याचार किया, </div><div class='q'>और वे उनके हाथों तले दब गए। </div><div class='q'> <span class="verse" id="V43">४३&#160;</span>बारम्बार उसने उन्हें छुड़ाया, </div><div class='q'>परन्तु वे उसके विरुद्ध बलवा करते गए, </div><div class='q'>और अपने अधर्म के कारण दबते गए। </div><div class='q'> <span class="verse" id="V44">४४&#160;</span>फिर भी जब-जब उनका चिल्लाना उसके कान में पड़ा, </div><div class='q'>तब-तब उसने उनके संकट पर दृष्टि की! </div><div class='q'> <span class="verse" id="V45">४५&#160;</span>और उनके हित अपनी वाचा को स्मरण करके </div><div class='q'>अपनी अपार करुणा के अनुसार तरस खाया, </div><div class='q'> <span class="verse" id="V46">४६&#160;</span>और जो उन्हें बन्दी करके ले गए थे उन सबसे उन पर दया कराई। </div><div class='q'> <span class="verse" id="V47">४७&#160;</span>हे हमारे परमेश्‍वर यहोवा, हमारा उद्धार कर, </div><div class='q'>और हमें अन्यजातियों में से इकट्ठा कर ले, </div><div class='q'>कि हम तेरे पवित्र नाम का धन्यवाद करें, </div><div class='q'>और तेरी स्तुति करते हुए तेरे विषय में बड़ाई करें। </div><div class='q'> <span class="verse" id="V48">४८&#160;</span>इस्राएल का परमेश्‍वर यहोवा </div><div class='q'>अनादिकाल से अनन्तकाल तक धन्य है! </div><div class='q'>और सारी प्रजा कहे “आमीन!” </div><div class='q'>यहोवा की स्तुति करो। (भज. 41:13) </div><ul class='tnav'>
<li><a href='index.htm'>भजन संहिता</a></li>
<li><a href='PSA105.htm'>&lt;</a></li>
<li><a href='PSA.htm'>१०६</a></li>
<li><a href='PSA107.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
