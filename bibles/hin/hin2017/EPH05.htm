<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल इफिसियों ५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>इफिसियों</a></li>
<li><a href='EPH04.htm'>&lt;</a></li>
<li><a href='EPH.htm'>५</a></li>
<li><a href='EPH06.htm'>&gt;</a></li>
</ul>
<div class="main">
 
<div class='chapterlabel' id="V0"> ५</div><div class='s'>प्रेम में चलो </div><div class='p'> <span class="verse" id="V1">१&#160;</span>इसलिए प्रिय बच्चों के समान परमेश्‍वर का अनुसरण करो;  <span class="verse" id="V2">२&#160;</span>और प्रेम में चलो जैसे मसीह ने भी तुम से प्रेम किया; और हमारे लिये अपने आप को सुखदायक सुगन्ध के लिये परमेश्‍वर के आगे भेंट करके बलिदान कर दिया। (यूह. 13:34, गला. 2:20) </div><div class='p'> <span class="verse" id="V3">३&#160;</span>जैसा पवित्र लोगों के योग्य है, वैसा तुम में व्यभिचार, और किसी प्रकार के अशुद्ध काम, या लोभ की चर्चा तक न हो।  <span class="verse" id="V4">४&#160;</span>और न निर्लज्जता, न मूर्खता की बातचीत की, न उपहास किया*, क्योंकि ये बातें शोभा नहीं देती, वरन् धन्यवाद ही सुना जाए। </div><div class='p'> <span class="verse" id="V5">५&#160;</span>क्योंकि तुम यह जानते हो कि किसी व्यभिचारी, या अशुद्ध जन, या लोभी मनुष्य की, जो मूर्तिपूजक के बराबर है, मसीह और परमेश्‍वर के राज्य में विरासत नहीं।  <span class="verse" id="V6">६&#160;</span>कोई तुम्हें व्यर्थ बातों से धोखा न दे; क्योंकि इन ही कामों के कारण परमेश्‍वर का क्रोध आज्ञा न माननेवालों पर भड़कता है।  <span class="verse" id="V7">७&#160;</span>इसलिए तुम उनके सहभागी न हो। </div><div class='s'>ज्योति में चलो </div><div class='p'> <span class="verse" id="V8">८&#160;</span>क्योंकि तुम तो पहले अंधकार थे* परन्तु अब प्रभु में ज्योति हो, अतः ज्योति की सन्तान के समान चलो।  <span class="verse" id="V9">९&#160;</span>(क्योंकि ज्योति का फल सब प्रकार की भलाई, और धार्मिकता, और सत्य है),  <span class="verse" id="V10">१०&#160;</span>और यह परखो, कि प्रभु को क्या भाता है?  <span class="verse" id="V11">११&#160;</span>और अंधकार के निष्फल कामों में सहभागी न हो, वरन् उन पर उलाहना दो।  <span class="verse" id="V12">१२&#160;</span>क्योंकि उनके गुप्त कामों की चर्चा भी लज्जा की बात है। </div><div class='p'> <span class="verse" id="V13">१३&#160;</span>पर जितने कामों पर उलाहना दिया जाता है वे सब ज्योति से प्रगट होते हैं, क्योंकि जो सब कुछ को प्रगट करता है, वह ज्योति है।  <span class="verse" id="V14">१४&#160;</span>इस कारण वह कहता है, </div><div class='q'>“हे सोनेवाले जाग </div><div class='q'>और मुर्दों में से जी उठ; </div><div class='q'>तो मसीह की ज्योति तुझ पर चमकेगी।” (रोम. 13:11-12, यशा. 60:1) </div><div class='s'>बुद्धि में चलो </div><div class='p'> <span class="verse" id="V15">१५&#160;</span>इसलिए ध्यान से देखो, कि कैसी चाल चलते हो; निर्बुद्धियों के समान नहीं पर बुद्धिमानों के समान चलो।  <span class="verse" id="V16">१६&#160;</span>और अवसर को बहुमूल्य समझो, क्योंकि दिन बुरे हैं। (आमो. 5:13, कुलु. 4:5)  <span class="verse" id="V17">१७&#160;</span>इस कारण निर्बुद्धि न हो, पर ध्यान से समझो, कि प्रभु की इच्छा क्या है। </div><div class='p'> <span class="verse" id="V18">१८&#160;</span>और दाखरस से मतवाले न बनो, क्योंकि इससे लुचपन होता है, पर पवित्र आत्मा से परिपूर्ण होते जाओ, (नीति. 23:31-32, गला. 5:21-25)  <span class="verse" id="V19">१९&#160;</span>और आपस में भजन और स्तुतिगान और आत्मिक गीत गाया करो, और अपने-अपने मन में प्रभु के सामने गाते और स्तुति करते रहो। (कुलु. 3:16, 1 कुरि. 14:26)  <span class="verse" id="V20">२०&#160;</span>और सदा सब बातों के लिये हमारे प्रभु यीशु मसीह के नाम से परमेश्‍वर पिता का धन्यवाद करते रहो।  <span class="verse" id="V21">२१&#160;</span>और मसीह के भय से एक दूसरे के अधीन रहो*। </div><div class='s'>पति और पत्नियों को आदेश </div><div class='p'> <span class="verse" id="V22">२२&#160;</span>हे पत्नियों, अपने-अपने पति के ऐसे अधीन रहो, जैसे प्रभु के। (कुलु. 3:18, 1 पत. 3:1, उत्प. 3:16)  <span class="verse" id="V23">२३&#160;</span>क्योंकि पति तो पत्‍नी का सिर है जैसे कि मसीह कलीसिया का सिर है; और आप ही देह का उद्धारकर्ता है।  <span class="verse" id="V24">२४&#160;</span>पर जैसे कलीसिया मसीह के अधीन है, वैसे ही पत्नियाँ भी हर बात में अपने-अपने पति के अधीन रहें। </div><div class='p'> <span class="verse" id="V25">२५&#160;</span>हे पतियों, अपनी-अपनी पत्‍नी से प्रेम रखो, जैसा मसीह ने भी कलीसिया से प्रेम करके अपने आप को उसके लिये दे दिया,  <span class="verse" id="V26">२६&#160;</span>कि उसको वचन के द्वारा जल के स्नान* से शुद्ध करके पवित्र बनाए,  <span class="verse" id="V27">२७&#160;</span>और उसे एक ऐसी तेजस्वी कलीसिया बनाकर अपने पास खड़ी करे, जिसमें न कलंक, न झुर्री, न कोई ऐसी वस्तु हो, वरन् पवित्र और निर्दोष हो। </div><div class='p'> <span class="verse" id="V28">२८&#160;</span>इसी प्रकार उचित है, कि पति अपनी-अपनी पत्‍नी से अपनी देह के समान प्रेम रखे, जो अपनी पत्‍नी से प्रेम रखता है, वह अपने आप से प्रेम रखता है।  <span class="verse" id="V29">२९&#160;</span>क्योंकि किसी ने कभी अपने शरीर से बैर नहीं रखा वरन् उसका पालन-पोषण करता है, जैसा मसीह भी कलीसिया के साथ करता है।  <span class="verse" id="V30">३०&#160;</span>इसलिए कि हम उसकी देह के अंग हैं। </div><div class='p'> <span class="verse" id="V31">३१&#160;</span>“इस कारण पुरुष माता-पिता को छोड़कर अपनी पत्‍नी से मिला रहेगा, और वे दोनों एक तन होंगे।” (उत्प. 2:24)  <span class="verse" id="V32">३२&#160;</span>यह भेद तो बड़ा है; पर मैं मसीह और कलीसिया के विषय में कहता हूँ।  <span class="verse" id="V33">३३&#160;</span>पर तुम में से हर एक अपनी पत्‍नी से अपने समान प्रेम रखे, और पत्‍नी भी अपने पति का भय माने। </div><ul class='tnav'>
<li><a href='index.htm'>इफिसियों</a></li>
<li><a href='EPH04.htm'>&lt;</a></li>
<li><a href='EPH.htm'>५</a></li>
<li><a href='EPH06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
