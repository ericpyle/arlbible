<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल सभोपदेशक ७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>सभोपदेशक</a></li>
<li><a href='ECC06.htm'>&lt;</a></li>
<li><a href='ECC.htm'>७</a></li>
<li><a href='ECC08.htm'>&gt;</a></li>
</ul>
<div class="main">
 
<div class='chapterlabel' id="V0"> ७</div><div class='q'> <span class="verse" id="V1">१&#160;</span>अच्छा नाम अनमोल इत्र से और मृत्यु का दिन जन्म के दिन से उत्तम है। </div><div class='q'> <span class="verse" id="V2">२&#160;</span>भोज के घर जाने से शोक ही के घर जाना उत्तम है; क्योंकि सब मनुष्यों का अन्त यही है, और जो जीवित है वह मन लगाकर इस पर सोचेगा। </div><div class='q'> <span class="verse" id="V3">३&#160;</span>हँसी से खेद उत्तम है, क्योंकि मुँह पर के शोक से मन सुधरता है। </div><div class='q'> <span class="verse" id="V4">४&#160;</span>बुद्धिमानों का मन शोक करनेवालों के घर की ओर लगा रहता है परन्तु मूर्खों का मन आनन्द करनेवालों के घर लगा रहता है। </div><div class='q'> <span class="verse" id="V5">५&#160;</span>मूर्खों के गीत सुनने से बुद्धिमान की घुड़की सुनना उत्तम है। </div><div class='q'> <span class="verse" id="V6">६&#160;</span>क्योंकि मूर्ख की हँसी हाण्डी के नीचे जलते हुए काँटों ही चरचराहट* के समान होती है; यह भी व्यर्थ है। </div><div class='q'> <span class="verse" id="V7">७&#160;</span>निश्चय अंधेर से बुद्धिमान बावला हो जाता है*; और घूस से बुद्धि नाश होती है। </div><div class='q'> <span class="verse" id="V8">८&#160;</span>किसी काम के आरम्भ से उसका अन्त उत्तम है; और धीरजवन्त पुरुष अहंकारी से उत्तम है। </div><div class='q'> <span class="verse" id="V9">९&#160;</span>अपने मन में उतावली से क्रोधित न हो, क्योंकि क्रोध मूर्खों ही के हृदय में रहता है। (याकूब. 1:19) </div><div class='q'> <span class="verse" id="V10">१०&#160;</span>यह न कहना, “बीते दिन इनसे क्यों उत्तम थे?” क्योंकि यह तू बुद्धिमानी से नहीं पूछता। </div><div class='q'> <span class="verse" id="V11">११&#160;</span>बुद्धि विरासत के साथ अच्छी होती है, वरन् जीवित रहनेवालों के लिये लाभकारी है। </div><div class='q'> <span class="verse" id="V12">१२&#160;</span>क्योंकि बुद्धि की आड़* रुपये की आड़ का काम देता है; परन्तु ज्ञान की श्रेष्ठता यह है कि बुद्धि से उसके रखनेवालों के प्राण की रक्षा होती है। </div><div class='q'> <span class="verse" id="V13">१३&#160;</span>परमेश्‍वर के काम पर दृष्टि कर; जिस वस्तु को उसने टेढ़ा किया हो उसे कौन सीधा कर सकता है? </div><div class='q'> <span class="verse" id="V14">१४&#160;</span>सुख के दिन सुख मान, और दुःख के दिन सोच; क्योंकि परमेश्‍वर ने दोनों को एक ही संग रखा है, जिससे मनुष्य अपने बाद होनेवाली किसी बात को न समझ सके। </div><div class='q'> <span class="verse" id="V15">१५&#160;</span>अपने व्यर्थ जीवन में मैंने यह सब कुछ देखा है; कोई धर्मी अपने धर्म का काम करते हुए नाश हो जाता है, और दुष्ट बुराई करते हुए दीर्घायु होता है। </div><div class='m'> <span class="verse" id="V16">१६&#160;</span>अपने को बहुत धर्मी न बना, और न अपने को अधिक बुद्धिमान बना; तू क्यों अपने ही नाश का कारण हो?  <span class="verse" id="V17">१७&#160;</span>अत्यन्त दुष्ट भी न बन, और न मूर्ख हो; तू क्यों अपने समय से पहले मरे?  <span class="verse" id="V18">१८&#160;</span>यह अच्छा है कि तू इस बात को पकड़े रहे; और उस बात पर से भी हाथ न उठाए; क्योंकि जो परमेश्‍वर का भय मानता है वह इन सब कठिनाइयों से पार जो जाएगा।  <span class="verse" id="V19">१९&#160;</span>बुद्धि ही से नगर के दस हाकिमों की अपेक्षा बुद्धिमान को अधिक सामर्थ्य प्राप्त होती है।  <span class="verse" id="V20">२०&#160;</span>निःसन्देह पृथ्वी पर कोई ऐसा धर्मी मनुष्य नहीं जो भलाई ही करे और जिससे पाप न हुआ हो। (रोमि 3:10)  <span class="verse" id="V21">२१&#160;</span>जितनी बातें कही जाएँ सब पर कान न लगाना, ऐसा न हो कि तू सुने कि तेरा दास तुझी को श्राप देता है;  <span class="verse" id="V22">२२&#160;</span>क्योंकि तू आप जानता है कि तूने भी बहुत बार औरों को श्राप दिया है।  <span class="verse" id="V23">२३&#160;</span>यह सब मैंने बुद्धि से जाँच लिया है; मैंने कहा, “मैं बुद्धिमान हो जाऊँगा;” परन्तु यह मुझसे दूर रहा।  <span class="verse" id="V24">२४&#160;</span>वह जो दूर और अत्यन्त गहरा है*, उसका भेद कौन पा सकता है?  <span class="verse" id="V25">२५&#160;</span>मैंने अपना मन लगाया कि बुद्धि के विषय में जान लूँ; कि खोज निकालूँ और उसका भेद जानूँ, और कि दुष्टता की मूर्खता और मूर्खता जो निरा बावलापन है, को जानूँ।  <span class="verse" id="V26">२६&#160;</span>और मैंने मृत्यु से भी अधिक दुःखदाई एक वस्तु पाई, अर्थात् वह स्त्री जिसका मन फंदा और जाल है और जिसके हाथ हथकड़ियाँ है; जिस पुरुष से परमेश्‍वर प्रसन्‍न है वही उससे बचेगा, परन्तु पापी उसका शिकार होगा।  <span class="verse" id="V27">२७&#160;</span>देख, उपदेशक कहता है, मैंने ज्ञान के लिये अलग-अलग बातें मिलाकर जाँची, और यह बात निकाली,  <span class="verse" id="V28">२८&#160;</span>जिसे मेरा मन अब तक ढूँढ़ रहा है, परन्तु नहीं पाया। हजार में से मैंने एक पुरुष को पाया, परन्तु उनमें एक भी स्त्री नहीं पाई।  <span class="verse" id="V29">२९&#160;</span>देखो, मैंने केवल यह बात पाई है, कि परमेश्‍वर ने मनुष्य को सीधा बनाया, परन्तु उन्होंने बहुत सी युक्तियाँ निकाली हैं। </div><ul class='tnav'>
<li><a href='index.htm'>सभोपदेशक</a></li>
<li><a href='ECC06.htm'>&lt;</a></li>
<li><a href='ECC.htm'>७</a></li>
<li><a href='ECC08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
