<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल विलापगीत २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>विलापगीत</a></li>
<li><a href='LAM01.htm'>&lt;</a></li>
<li><a href='LAM.htm'>२</a></li>
<li><a href='LAM03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>यरूशलेम के साथ परमेश्‍वर का क्रोध </div><div class='q'> <span class="verse" id="V1">१&#160;</span>यहोवा ने सिय्योन की पुत्री को किस प्रकार अपने कोप के बादलों से ढाँप दिया है! </div><div class='q'>उसने इस्राएल की शोभा को आकाश से धरती पर पटक दिया; </div><div class='q'>और कोप के दिन अपने पाँवों की चौकी को स्मरण नहीं किया। </div><div class='q'> <span class="verse" id="V2">२&#160;</span>यहोवा ने याकूब की सब बस्तियों को निष्ठुरता से नष्ट किया है; </div><div class='q'>उसने रोष में आकर यहूदा की पुत्री के दृढ़ गढ़ों को ढाकर मिट्टी में मिला दिया है; </div><div class='q'>उसने हाकिमों समेत राज्य को अपवित्र ठहराया है। </div><div class='q'> <span class="verse" id="V3">३&#160;</span>उसने क्रोध में आकर इस्राएल के सींग* को जड़ से काट डाला है; </div><div class='q'>उसने शत्रु के सामने उनकी सहायता करने से अपना दाहिना हाथ खींच लिया है; </div><div class='q'>उसने चारों ओर भस्म करती हुई लौ के समान याकूब को जला दिया है। </div><div class='q'> <span class="verse" id="V4">४&#160;</span>उसने शत्रु बनकर धनुष चढ़ाया, और बैरी बनकर दाहिना हाथ बढ़ाए हुए खड़ा है; </div><div class='q'>और जितने देखने में मनभावने थे, उन सब को उसने घात किया; </div><div class='q'>सिय्योन की पुत्री के तम्बू पर उसने आग के समान अपनी जलजलाहट भड़का दी है। </div><div class='q'> <span class="verse" id="V5">५&#160;</span>यहोवा शत्रु बन गया, उसने इस्राएल को निगल लिया; </div><div class='q'>उसके सारे भवनों को उसने मिटा दिया, और उसके दृढ़ गढ़ों को नष्ट कर डाला है; </div><div class='q'>और यहूदा की पुत्री का रोना-पीटना बहुत बढ़ाया है। </div><div class='q'> <span class="verse" id="V6">६&#160;</span>उसने अपना मण्डप बारी के मचान के समान अचानक गिरा दिया, </div><div class='q'>अपने मिलाप-स्थान को उसने नाश किया है; </div><div class='q'>यहोवा ने सिय्योन में नियत पर्व और विश्रामदिन दोनों को भुला दिया है, </div><div class='q'>और अपने भड़के हुए कोप से राजा और याजक दोनों का तिरस्कार किया है। </div><div class='q'> <span class="verse" id="V7">७&#160;</span>यहोवा ने अपनी वेदी मन से उतार दी, </div><div class='q'>और अपना पवित्रस्‍थान अपमान के साथ तज दिया है; </div><div class='q'>उसके भवनों की दीवारों को उसने शत्रुओं के वश में कर दिया; </div><div class='q'>यहोवा के भवन में उन्होंने ऐसा कोलाहल मचाया कि मानो नियत पर्व का दिन हो। </div><div class='q'> <span class="verse" id="V8">८&#160;</span>यहोवा ने सिय्योन की कुमारी की शहरपनाह तोड़ डालने की ठानी थी: </div><div class='q'>उसने डोरी डाली और अपना हाथ उसे नाश करने से नहीं खींचा; </div><div class='q'>उसने किले और शहरपनाह दोनों से विलाप करवाया, वे दोनों एक साथ गिराए गए हैं। </div><div class='q'> <span class="verse" id="V9">९&#160;</span>उसके फाटक भूमि में धंस गए हैं, उनके बेंड़ों को उसने तोड़कर नाश किया। </div><div class='q'>उसके राजा और हाकिम अन्यजातियों में रहने के कारण व्यवस्थारहित हो गए हैं, </div><div class='q'>और उसके भविष्यद्वक्ता यहोवा से दर्शन नहीं पाते हैं। </div><div class='q'> <span class="verse" id="V10">१०&#160;</span>सिय्योन की पुत्री के पुरनिये भूमि पर चुपचाप बैठे हैं; </div><div class='q'>उन्होंने अपने सिर पर धूल उड़ाई और टाट का फेंटा बाँधा है; </div><div class='q'>यरूशलेम की कुमारियों ने अपना-अपना सिर भूमि तक झुकाया है। </div><div class='q'> <span class="verse" id="V11">११&#160;</span>मेरी आँखें आँसू बहाते-बहाते धुँधली पड़ गई हैं; </div><div class='q'>मेरी अन्तड़ियाँ ऐंठी जाती हैं; </div><div class='q'>मेरे लोगों की पुत्री के विनाश के कारण मेरा कलेजा फट गया है, </div><div class='q'>क्योंकि बच्चे वरन् दूधपिउवे बच्चे भी नगर के चौकों में मूर्छित होते हैं। </div><div class='q'> <span class="verse" id="V12">१२&#160;</span>वे अपनी-अपनी माता से रोकर कहते हैं, </div><div class='q'>अन्न और दाखमधु कहाँ हैं? </div><div class='q'>वे नगर के चौकों में घायल किए हुए मनुष्य के समान मूर्छित होकर </div><div class='q'>अपने प्राण अपनी-अपनी माता की गोद में छोड़ते हैं। </div><div class='q'> <span class="verse" id="V13">१३&#160;</span>हे यरूशलेम की पुत्री, मैं तुझ से क्या कहूँ? </div><div class='q'>मैं तेरी उपमा किस से दूँ? </div><div class='q'>हे सिय्योन की कुमारी कन्या, मैं कौन सी वस्तु तेरे समान ठहराकर तुझे शान्ति दूँ? </div><div class='q'>क्योंकि तेरा दुःख समुद्र सा अपार है; </div><div class='q'>तुझे कौन चंगा कर सकता है? </div><div class='q'> <span class="verse" id="V14">१४&#160;</span>तेरे भविष्यद्वक्ताओं ने दर्शन का दावा करके तुझ से व्यर्थ और मूर्खता की बातें कही हैं; </div><div class='q'>उन्होंने तेरा अधर्म प्रगट नहीं किया, नहीं तो तेरी बँधुआई न होने पाती; </div><div class='q'>परन्तु उन्होंने तुझे व्यर्थ के और झूठे वचन बताए। </div><div class='q'>जो तेरे लिये देश से निकाल दिए जाने का कारण हुए। </div><div class='q'> <span class="verse" id="V15">१५&#160;</span>सब बटोही तुझ पर ताली बजाते हैं; </div><div class='q'>वे यरूशलेम की पुत्री पर यह कहकर ताली बजाते और सिर हिलाते हैं, </div><div class='q'>क्या यह वही नगरी है जिसे परम सुन्दरी </div><div class='q'>और सारी पृथ्वी के हर्ष का कारण कहते थे? (मत्ती 27:39) </div><div class='q'> <span class="verse" id="V16">१६&#160;</span>तेरे सब शत्रुओं ने तुझ पर मुँह पसारा है, </div><div class='q'>वे ताली बजाते और दाँत पीसते हैं, वे कहते हैं, हम उसे निगल गए हैं! </div><div class='q'>जिस दिन की बाट हम जोहते थे, वह यही है, </div><div class='q'>वह हमको मिल गया, हम उसको देख चुके हैं! </div><div class='q'> <span class="verse" id="V17">१७&#160;</span>यहोवा ने जो कुछ ठाना था वही किया भी है, </div><div class='q'>जो वचन वह प्राचीनकाल से कहता आया है वही उसने पूरा भी किया है*; </div><div class='q'>उसने निष्ठुरता से तुझे ढा दिया है, उसने शत्रुओं को तुझ पर आनन्दित किया, </div><div class='q'>और तेरे द्रोहियों के सींग को ऊँचा किया है। </div><div class='q'> <span class="verse" id="V18">१८&#160;</span>वे प्रभु की ओर तन मन से पुकारते हैं! </div><div class='q'>हे सिय्योन की कुमारी की शहरपनाह, </div><div class='q'>अपने आँसू रात दिन नदी के समान बहाती रह! </div><div class='q'>तनिक भी विश्राम न ले, न तेरी आँख की पुतली चैन ले! </div><div class='q'> <span class="verse" id="V19">१९&#160;</span>रात के हर पहर के आरम्भ में उठकर चिल्लाया कर! </div><div class='q'>प्रभु के सम्मुख अपने मन की बातों को धारा के समान उण्डेल! </div><div class='q'>तेरे बाल-बच्चे जो हर एक सड़क के सिरे पर भूख के कारण मूर्छित हो रहे हैं, </div><div class='q'>उनके प्राण के निमित्त अपने हाथ उसकी ओर फैला। </div><div class='q'> <span class="verse" id="V20">२०&#160;</span>हे यहोवा दृष्टि कर, और ध्यान से देख कि तूने यह सब दुःख किस को दिया है? </div><div class='q'>क्या स्त्रियाँ अपना फल अर्थात् अपनी गोद के बच्चों को खा डालें? </div><div class='q'>हे प्रभु, क्या याजक और भविष्यद्वक्ता तेरे पवित्रस्‍थान में घात किए जाएँ? </div><div class='q'> <span class="verse" id="V21">२१&#160;</span>सड़कों में लड़के और बूढ़े दोनों भूमि पर पड़े हैं; </div><div class='q'>मेरी कुमारियाँ और जवान लोग तलवार से गिर गए हैं; </div><div class='q'>तूने कोप करने के दिन उन्हें घात किया; </div><div class='q'>तूने निष्ठुरता के साथ उनका वध किया है। </div><div class='q'> <span class="verse" id="V22">२२&#160;</span>तूने मेरे भय के कारणों को नियत पर्व की भीड़ के समान चारों ओर से बुलाया है; </div><div class='q'>और यहोवा के कोप के दिन न तो कोई भाग निकला और न कोई बच रहा है; </div><div class='q'>जिनको मैंने गोद में लिया और पाल-पोसकर बढ़ाया था, मेरे शत्रु ने उनका अन्त कर डाला है। </div><ul class='tnav'>
<li><a href='index.htm'>विलापगीत</a></li>
<li><a href='LAM01.htm'>&lt;</a></li>
<li><a href='LAM.htm'>२</a></li>
<li><a href='LAM03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
