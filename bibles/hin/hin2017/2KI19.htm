<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 2 राजाओं १९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 राजाओं</a></li>
<li><a href='2KI18.htm'>&lt;</a></li>
<li><a href='2KI.htm'>१९</a></li>
<li><a href='2KI20.htm'>&gt;</a></li>
</ul>
<div class="main">
 
<div class='chapterlabel' id="V0"> १९</div><div class='s'>यशायाह के द्वारा छुटकारे की भविष्यद्वाणी </div><div class='p'> <span class="verse" id="V1">१&#160;</span>जब हिजकिय्याह राजा ने यह सुना, तब वह अपने वस्त्र फाड़, टाट ओढ़कर यहोवा के भवन में गया।  <span class="verse" id="V2">२&#160;</span>और उसने एलयाकीम को जो राजघराने के काम पर था, और शेबना मंत्री को, और याजकों के पुरनियों को, जो सब टाट ओढ़े हुए थे, आमोत्‍स के पुत्र यशायाह भविष्यद्वक्ता के पास भेज दिया।  <span class="verse" id="V3">३&#160;</span>उन्होंने उससे कहा, “हिजकिय्याह यह कहता है, आज का दिन संकट, और भर्त्सना, और निन्दा का दिन है; बच्चों के जन्म का समय तो हुआ पर जच्चा को जन्म देने का बल न रहा।  <span class="verse" id="V4">४&#160;</span>कदाचित् तेरा परमेश्‍वर यहोवा रबशाके की सब बातें सुने, जिसे उसके स्वामी अश्शूर के राजा ने जीविते परमेश्‍वर की निन्दा करने को भेजा है, और जो बातें तेरे परमेश्‍वर यहोवा ने सुनी हैं उन्हें डाँटे; इसलिए तू इन बचे हुओं* के लिये जो रह गए हैं प्रार्थना कर।”  <span class="verse" id="V5">५&#160;</span>जब हिजकिय्याह राजा के कर्मचारी यशायाह के पास आए,  <span class="verse" id="V6">६&#160;</span>तब यशायाह ने उनसे कहा, “अपने स्वामी से कहो, 'यहोवा यह कहता है, कि जो वचन तूने सुने हैं, जिनके द्वारा अश्शूर के राजा के जनों ने मेरी निन्दा की है, उनके कारण मत डर।  <span class="verse" id="V7">७&#160;</span>सुन, मैं उसके मन को प्रेरित करूँगा, कि वह कुछ समाचार सुनकर अपने देश को लौट जाए, और मैं उसको उसी के देश में तलवार से मरवा डालूँगा।”  <span class="verse" id="V8">८&#160;</span>तब रबशाके ने लौटकर अश्शूर के राजा को लिब्ना नगर से युद्ध करते पाया, क्योंकि उसने सुना था कि वह लाकीश के पास से उठ गया है।  <span class="verse" id="V9">९&#160;</span>जब उसने कूश के राजा तिर्हाका के विषय यह सुना, “वह मुझसे लड़ने को निकला है,” तब उसने हिजकिय्याह के पास दूतों को यह कहकर भेजा,  <span class="verse" id="V10">१०&#160;</span>“तुम यहूदा के राजा हिजकिय्याह से यह कहना: 'तेरा परमेश्‍वर जिसका तू भरोसा करता है, यह कहकर तुझे धोखा न देने पाए, कि यरूशलेम अश्शूर के राजा के वश में न पड़ेगा।  <span class="verse" id="V11">११&#160;</span>देख, तूने तो सुना है कि अश्शूर के राजाओं ने सब देशों से कैसा व्यवहार किया है और उनका सत्यानाश कर दिया है। फिर क्या तू बचेगा?  <span class="verse" id="V12">१२&#160;</span>गोजान और हारान और रेसेप और में रहनेवाले एदेनी, जिन जातियों को मेरे पुरखाओं ने नाश किया, क्या उनमें से किसी जाति के देवताओं ने उसको बचा लिया?  <span class="verse" id="V13">१३&#160;</span>हमात का राजा, और अर्पाद का राजा, और सपर्वैम नगर का राजा, और हेना और इव्वा के राजा ये सब कहाँ रहे?'” इस पत्री को हिजकिय्याह ने दूतों के हाथ से लेकर पढ़ा।  <span class="verse" id="V14">१४&#160;</span>तब यहोवा के भवन में जाकर उसको यहोवा के सामने फैला दिया।  <span class="verse" id="V15">१५&#160;</span>और यहोवा से यह प्रार्थना की, “हे इस्राएल के परमेश्‍वर यहोवा! हे करूबों पर विराजनेवाले! पृथ्वी के सब राज्यों के ऊपर केवल तू ही परमेश्‍वर है। आकाश और पृथ्वी को तू ही ने बनाया है।  <span class="verse" id="V16">१६&#160;</span>हे यहोवा! कान लगाकर सुन, हे यहोवा आँख खोलकर देख, और सन्हेरीब के वचनों को सुन ले, जो उसने जीविते परमेश्‍वर की निन्दा करने को कहला भेजे हैं।  <span class="verse" id="V17">१७&#160;</span>हे यहोवा, सच तो है, कि अश्शूर के राजाओं ने जातियों को और उनके देशों को उजाड़ा है।  <span class="verse" id="V18">१८&#160;</span>और उनके देवताओं को आग में झोंका* है, क्योंकि वे ईश्वर न थे; वे मनुष्यों के बनाए हुए काठ और पत्थर ही के थे; इस कारण वे उनको नाश कर सके।  <span class="verse" id="V19">१९&#160;</span>इसलिए अब हे हमारे परमेश्‍वर यहोवा तू हमें उसके हाथ से बचा, कि पृथ्वी के राज्य-राज्य के लोग जान लें कि केवल तू ही यहोवा है।”  <span class="verse" id="V20">२०&#160;</span>तब आमोत्‍स के पुत्र यशायाह ने हिजकिय्याह के पास यह कहला भेजा, “इस्राएल का परमेश्‍वर यहोवा यह कहता है: जो प्रार्थना तूने अश्शूर के राजा सन्हेरीब के विषय मुझसे की, उसे मैंने सुना है।  <span class="verse" id="V21">२१&#160;</span>उसके विषय में यहोवा ने यह वचन कहा है, </div><div class='q'>“सिय्योन की कुमारी कन्या तुझे तुच्छ जानती </div><div class='q'>और तुझे उपहास में उड़ाती है, </div><div class='q'>यरूशलेम की पुत्री, तुझ पर सिर हिलाती है। </div><div class='q'> <span class="verse" id="V22">२२&#160;</span>“तूने जो नामधराई और निन्दा की है, वह किसकी की है? </div><div class='q'>और तूने जो बड़ा बोल बोला और घमण्ड किया है </div><div class='q'>वह किसके विरुद्ध किया है? </div><div class='q'>इस्राएल के पवित्र के विरुद्ध तूने किया है! </div><div class='q'> <span class="verse" id="V23">२३&#160;</span>अपने दूतों के द्वारा तूने प्रभु की निन्दा करके कहा है, </div><div class='q'>कि बहुत से रथ लेकर मैं पर्वतों की चोटियों पर, </div><div class='q'>वरन् लबानोन के बीच तक चढ़ आया हूँ, </div><div class='q'>और मैं उसके ऊँचे-ऊँचे देवदारुओं और </div><div class='q'>अच्छे-अच्छे सनोवर को काट डालूँगा; </div><div class='q'>और उसमें जो सबसे ऊँचा टिकने का स्थान </div><div class='q'>होगा उसमें और उसके वन की फलदाई </div><div class='q'>बारियों में प्रवेश करूँगा। </div><div class='q'> <span class="verse" id="V24">२४&#160;</span>मैंने तो खुदवाकर परदेश का पानी पिया; </div><div class='q'>और मिस्र की नहरों में पाँव धरते ही उन्हें सूखा डालूँगा। </div><div class='q'> <span class="verse" id="V25">२५&#160;</span>क्या तूने नहीं सुना, कि प्राचीनकाल से मैंने यही ठहराया? </div><div class='q'>और पिछले दिनों से इसकी तैयारी की थी, </div><div class='q'>उन्हें अब मैंने पूरा भी किया है, </div><div class='q'>कि तू गढ़वाले नगरों को खण्डहर ही खण्डहर कर दे, </div><div class='q'> <span class="verse" id="V26">२६&#160;</span>इसी कारण उनके रहनेवालों का बल घट गया; </div><div class='q'>वे विस्मित और लज्जित हुए; </div><div class='q'>वे मैदान के छोटे-छोटे पेड़ों और हरी घास और छत पर की घास, </div><div class='q'>और ऐसे अनाज के समान हो गए, जो बढ़ने से पहले सूख जाता है। </div><div class='q'> <span class="verse" id="V27">२७&#160;</span>“मैं तो तेरा बैठा रहना, और कूच करना, </div><div class='q'>और लौट आना जानता हूँ, </div><div class='q'>और यह भी कि तू मुझ पर अपना क्रोध भड़काता है। </div><div class='q'> <span class="verse" id="V28">२८&#160;</span>इस कारण कि तू मुझ पर अपना क्रोध भड़काता </div><div class='q'>और तेरे अभिमान की बातें मेरे कानों में पड़ी हैं; </div><div class='q'>मैं तेरी नाक में अपनी नकेल डालकर </div><div class='q'>और तेरे मुँह में अपना लगाम लगाकर, </div><div class='q'>जिस मार्ग से तू आया है, उसी से तुझे लौटा दूँगा। </div><div class='p'> <span class="verse" id="V29">२९&#160;</span>“और तेरे लिये यह चिन्ह होगा, कि इस वर्ष तो तुम उसे खाओगे जो आप से आप उगें, और दूसरे वर्ष उसे जो उत्‍पन्‍न हो वह खाओगे; और तीसरे वर्ष बीज बोने और उसे लवने पाओगे, और दाख की बारियाँ लगाने और उनका फल खाने पाओगे।  <span class="verse" id="V30">३०&#160;</span>और यहूदा के घराने के बचे हुए लोग फिर जड़ पकड़ेंगे, और फलेंगे भी।  <span class="verse" id="V31">३१&#160;</span>क्योंकि यरूशलेम में से बचे हुए और सिय्योन पर्वत के भागे हुए लोग निकलेंगे। यहोवा यह काम अपनी जलन के कारण करेगा।  <span class="verse" id="V32">३२&#160;</span>“इसलिए यहोवा अश्शूर के राजा के विषय में यह कहता है कि वह इस नगर में प्रवेश करने, वरन् इस पर एक तीर भी मारने न पाएगा, और न वह ढाल लेकर इसके सामने आने, या इसके विरुद्ध दमदमा बनाने पाएगा।  <span class="verse" id="V33">३३&#160;</span>जिस मार्ग से वह आया, उसी से वह लौट भी जाएगा, और इस नगर में प्रवेश न करने पाएगा, यहोवा की यही वाणी है।  <span class="verse" id="V34">३४&#160;</span>और मैं अपने निमित्त और अपने दास दाऊद के निमित्त इस नगर की रक्षा करके इसे बचाऊँगा*।”  <span class="verse" id="V35">३५&#160;</span>उसी रात में क्या हुआ, कि यहोवा के दूत ने निकलकर अश्शूरियों की छावनी में एक लाख पचासी हजार पुरुषों को मारा, और भोर को जब लोग सवेरे उठे, तब देखा, कि शव ही शव पड़े है।  <span class="verse" id="V36">३६&#160;</span>तब अश्शूर का राजा सन्हेरीब चल दिया, और लौटकर नीनवे में रहने लगा।  <span class="verse" id="V37">३७&#160;</span>वहाँ वह अपने देवता निस्रोक के मन्दिर में दण्डवत् कर रहा था, कि अद्रम्मेलेक और शरेसेर ने उसको तलवार से मारा, और अरारात देश में भाग गए। तब उस का पुत्र एसर्हद्दोन उसके स्थान पर राज्य करने लगा। </div><ul class='tnav'>
<li><a href='index.htm'>2 राजाओं</a></li>
<li><a href='2KI18.htm'>&lt;</a></li>
<li><a href='2KI.htm'>१९</a></li>
<li><a href='2KI20.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
