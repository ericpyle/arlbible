<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ४१</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB40.htm'>&lt;</a></li>
<li><a href='JOB.htm'>४१</a></li>
<li><a href='JOB42.htm'>&gt;</a></li>
</ul>
<div class="main">
 
<div class='b'> &#160; </div><div class='chapterlabel' id="V0"> ४१</div><div class='q'> <span class="verse" id="V1">१&#160;</span>“फिर क्या तू लिव्यातान को बंसी के द्वारा खींच सकता है, </div><div class='q'>या डोरी से उसका जबड़ा दबा सकता है? </div><div class='q'> <span class="verse" id="V2">२&#160;</span>क्या तू उसकी नाक में नकेल लगा सकता </div><div class='q'>या उसका जबड़ा कील से बेध सकता है? </div><div class='q'> <span class="verse" id="V3">३&#160;</span>क्या वह तुझ से बहुत गिड़गिड़ाहट करेगा, </div><div class='q'>या तुझ से मीठी बातें बोलेगा? </div><div class='q'> <span class="verse" id="V4">४&#160;</span>क्या वह तुझ से वाचा बाँधेगा </div><div class='q'>कि वह सदा तेरा दास रहे? </div><div class='q'> <span class="verse" id="V5">५&#160;</span>क्या तू उससे ऐसे खेलेगा जैसे चिड़िया से, </div><div class='q'>या अपनी लड़कियों का जी बहलाने को उसे बाँध रखेगा? </div><div class='q'> <span class="verse" id="V6">६&#160;</span>क्या मछुए के दल उसे बिकाऊ माल समझेंगे? </div><div class='q'>क्या वह उसे व्यापारियों में बाँट देंगे? </div><div class='q'> <span class="verse" id="V7">७&#160;</span>क्या तू उसका चमड़ा भाले से, </div><div class='q'>या उसका सिर मछुए के त्रिशूलों से बेध सकता है? </div><div class='q'> <span class="verse" id="V8">८&#160;</span>तू उस पर अपना हाथ ही धरे, तो लड़ाई को कभी न भूलेगा, </div><div class='q'>और भविष्य में कभी ऐसा न करेगा। </div><div class='q'> <span class="verse" id="V9">९&#160;</span>देख, उसे पकड़ने की आशा निष्फल रहती है; </div><div class='q'>उसके देखने ही से मन कच्चा पड़ जाता है। </div><div class='q'> <span class="verse" id="V10">१०&#160;</span>कोई ऐसा साहसी नहीं, जो लिव्यातान को भड़काए; </div><div class='q'>फिर ऐसा कौन है जो मेरे सामने ठहर सके? </div><div class='q'> <span class="verse" id="V11">११&#160;</span>किस ने मुझे पहले दिया है, जिसका बदला मुझे देना पड़े! </div><div class='q'>देख, जो कुछ सारी धरती पर है, सब मेरा है। (रोमि. 11:35-36) </div><div class='q'> <span class="verse" id="V12">१२&#160;</span>“मैं लिव्यातान के अंगों के विषय, </div><div class='q'>और उसके बड़े बल और उसकी बनावट की शोभा के विषय चुप न रहूँगा। (उत्प. 1:25) </div><div class='q'> <span class="verse" id="V13">१३&#160;</span>उसके ऊपर के पहरावे को कौन उतार सकता है? </div><div class='q'>उसके दाँतों की दोनों पाँतियों के अर्थात् जबड़ों के बीच कौन आएगा? </div><div class='q'> <span class="verse" id="V14">१४&#160;</span>उसके मुख के दोनों किवाड़ कौन खोल सकता है*? </div><div class='q'>उसके दाँत चारों ओर से डरावने हैं। </div><div class='q'> <span class="verse" id="V15">१५&#160;</span>उसके छिलकों की रेखाएं घमण्ड का कारण हैं; </div><div class='q'>वे मानो कड़ी छाप से बन्द किए हुए हैं। </div><div class='q'> <span class="verse" id="V16">१६&#160;</span>वे एक-दूसरे से ऐसे जुड़े हुए हैं, </div><div class='q'>कि उनमें कुछ वायु भी नहीं पैठ सकती। </div><div class='q'> <span class="verse" id="V17">१७&#160;</span>वे आपस में मिले हुए </div><div class='q'>और ऐसे सटे हुए हैं, कि अलग-अलग नहीं हो सकते। </div><div class='q'> <span class="verse" id="V18">१८&#160;</span>फिर उसके छींकने से उजियाला चमक उठता है, </div><div class='q'>और उसकी आँखें भोर की पलकों के समान हैं। </div><div class='q'> <span class="verse" id="V19">१९&#160;</span>उसके मुँह से जलते हुए पलीते निकलते हैं, </div><div class='q'>और आग की चिंगारियाँ छूटती हैं। </div><div class='q'> <span class="verse" id="V20">२०&#160;</span>उसके नथनों से ऐसा धुआँ निकलता है, </div><div class='q'>जैसा खौलती हुई हाँड़ी और जलते हुए नरकटों से। </div><div class='q'> <span class="verse" id="V21">२१&#160;</span>उसकी साँस से कोयले सुलगते, </div><div class='q'>और उसके मुँह से आग की लौ निकलती है। </div><div class='q'> <span class="verse" id="V22">२२&#160;</span>उसकी गर्दन में सामर्थ्य बनी रहती है, </div><div class='q'>और उसके सामने डर नाचता रहता है। </div><div class='q'> <span class="verse" id="V23">२३&#160;</span>उसके माँस पर माँस चढ़ा हुआ है, </div><div class='q'>और ऐसा आपस में सटा हुआ है जो हिल नहीं सकता। </div><div class='q'> <span class="verse" id="V24">२४&#160;</span>उसका हृदय पत्थर सा दृढ़ है, </div><div class='q'>वरन् चक्की के निचले पाट के समान दृढ़ है। </div><div class='q'> <span class="verse" id="V25">२५&#160;</span>जब वह उठने लगता है, तब सामर्थी भी डर जाते हैं, </div><div class='q'>और डर के मारे उनकी सुध-बुध लोप हो जाती है। </div><div class='q'> <span class="verse" id="V26">२६&#160;</span>यदि कोई उस पर तलवार चलाए, तो उससे कुछ न बन पड़ेगा; </div><div class='q'>और न भाले और न बर्छी और न तीर से। (अय्यू. 39:21-24) </div><div class='q'> <span class="verse" id="V27">२७&#160;</span>वह लोहे को पुआल सा, </div><div class='q'>और पीतल को सड़ी लकड़ी सा जानता है। </div><div class='q'> <span class="verse" id="V28">२८&#160;</span>वह तीर से भगाया नहीं जाता, </div><div class='q'>गोफन के पत्थर उसके लिये भूसे से ठहरते हैं*। </div><div class='q'> <span class="verse" id="V29">२९&#160;</span>लाठियाँ भी भूसे के समान गिनी जाती हैं; </div><div class='q'>वह बर्छी के चलने पर हँसता है। </div><div class='q'> <span class="verse" id="V30">३०&#160;</span>उसके निचले भाग पैने ठीकरे के समान हैं, </div><div class='q'>कीचड़ पर मानो वह हेंगा फेरता है। </div><div class='q'> <span class="verse" id="V31">३१&#160;</span>वह गहरे जल को हण्डे की समान मथता है </div><div class='q'>उसके कारण नील नदी मरहम की हाण्डी के समान होती है। </div><div class='q'> <span class="verse" id="V32">३२&#160;</span>वह अपने पीछे चमकीली लीक छोड़ता जाता है। </div><div class='q'>गहरा जल मानो श्वेत दिखाई देने लगता है। (अय्यू. 38:30) </div><div class='q'> <span class="verse" id="V33">३३&#160;</span>धरती पर उसके तुल्य और कोई नहीं है, </div><div class='q'>जो ऐसा निर्भय बनाया गया है। </div><div class='q'> <span class="verse" id="V34">३४&#160;</span>जो कुछ ऊँचा है, उसे वह ताकता ही रहता है, </div><div class='q'>वह सब घमण्डियों के ऊपर राजा है।” </div><ul class='tnav'>
<li><a href='index.htm'>अय्यूब</a></li>
<li><a href='JOB40.htm'>&lt;</a></li>
<li><a href='JOB.htm'>४१</a></li>
<li><a href='JOB42.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
