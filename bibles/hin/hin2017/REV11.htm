<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल प्रकाशितवाक्य ११</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>प्रकाशितवाक्य</a></li>
<li><a href='REV10.htm'>&lt;</a></li>
<li><a href='REV.htm'>११</a></li>
<li><a href='REV12.htm'>&gt;</a></li>
</ul>
<div class="main">
 
<div class='chapterlabel' id="V0"> ११</div><div class='s'>दो गवाह </div><div class='p'> <span class="verse" id="V1">१&#160;</span>फिर मुझे नापने के लिये एक सरकण्डा* दिया गया, और किसी ने कहा, “उठ, परमेश्‍वर के मन्दिर और वेदी, और उसमें भजन करनेवालों को नाप ले। (जक. 2:1)  <span class="verse" id="V2">२&#160;</span>पर मन्दिर के बाहर का आँगन छोड़ दे; उसे मत नाप क्योंकि वह अन्यजातियों को दिया गया है, और वे पवित्र नगर को बयालीस महीने तक रौंदेंगी।  <span class="verse" id="V3">३&#160;</span>“और मैं अपने दो गवाहों को यह अधिकार दूँगा कि टाट ओढ़े हुए एक हजार दो सौ साठ दिन तक भविष्यद्वाणी करें।”  <span class="verse" id="V4">४&#160;</span>ये वे ही जैतून के दो पेड़ और दो दीवट हैं जो पृथ्वी के प्रभु के सामने खड़े रहते हैं*। (जक. 4:3)  <span class="verse" id="V5">५&#160;</span>और यदि कोई उनको हानि पहुँचाना चाहता है, तो उनके मुँह से आग निकलकर उनके बैरियों को भस्म करती है, और यदि कोई उनको हानि पहुँचाना चाहेगा, तो अवश्य इसी रीति से मार डाला जाएगा। (यिर्म. 5:14)  <span class="verse" id="V6">६&#160;</span>उन्हें अधिकार है कि आकाश को बन्द करें, कि उनकी भविष्यद्वाणी के दिनों में मेंह न बरसे, और उन्हें सब पानी पर अधिकार है, कि उसे लहू बनाएँ, और जब-जब चाहें तब-तब पृथ्वी पर हर प्रकार की विपत्ति लाएँ।  <span class="verse" id="V7">७&#160;</span>जब वे अपनी गवाही दे चुकेंगे, तो वह पशु जो अथाह कुण्ड में से निकलेगा, उनसे लड़कर उन्हें जीतेगा और उन्हें मार डालेगा। (प्रका. 13:7)  <span class="verse" id="V8">८&#160;</span>और उनके शव उस बड़े नगर के चौक में पड़े रहेंगे, जो आत्मिक रीति से सदोम और मिस्र कहलाता है, जहाँ उनका प्रभु भी क्रूस पर चढ़ाया गया था।  <span class="verse" id="V9">९&#160;</span>और सब लोगों, कुलों, भाषाओं, और जातियों में से लोग उनके शवों को साढ़े तीन दिन तक देखते रहेंगे, और उनके शवों को कब्र में रखने न देंगे।  <span class="verse" id="V10">१०&#160;</span>और पृथ्वी के रहनेवाले उनके मरने से आनन्दित और मगन होंगे, और एक दूसरे के पास भेंट भेजेंगे, क्योंकि इन दोनों भविष्यद्वक्ताओं ने पृथ्वी के रहनेवालों को सताया था।  <span class="verse" id="V11">११&#160;</span>परन्तु साढ़े तीन दिन के बाद परमेश्‍वर की ओर से जीवन का श्‍वास उनमें पैंठ गया; और वे अपने पाँवों के बल खड़े हो गए, और उनके देखनेवालों पर बड़ा भय छा गया।  <span class="verse" id="V12">१२&#160;</span>और उन्हें स्वर्ग से एक बड़ा शब्द सुनाई दिया, “यहाँ ऊपर आओ!” यह सुन वे बादल पर सवार होकर अपने बैरियों के देखते-देखते स्वर्ग पर चढ़ गए।  <span class="verse" id="V13">१३&#160;</span>फिर उसी घड़ी एक बड़ा भूकम्प हुआ, और नगर का दसवाँ भाग गिर पड़ा; और उस भूकम्प से सात हजार मनुष्य मर गए और शेष डर गए, और स्वर्ग के परमेश्‍वर की महिमा की। (प्रका. 14:7)  <span class="verse" id="V14">१४&#160;</span>दूसरी विपत्ति बीत चुकी; तब, तीसरी विपत्ति शीघ्र आनेवाली है। </div><div class='s'>सातवीं तुरही </div><div class='p'> <span class="verse" id="V15">१५&#160;</span>जब सातवें स्वर्गदूत ने तुरही फूँकी, तो स्वर्ग में इस विषय के बड़े-बड़े शब्द होने लगे: “जगत का राज्य हमारे प्रभु का और उसके मसीह का हो गया और वह युगानुयुग राज्य करेगा।” (दानि. 7:27, जक. 14:9)  <span class="verse" id="V16">१६&#160;</span>और चौबीसों प्राचीन जो परमेश्‍वर के सामने अपने-अपने सिंहासन पर बैठे थे, मुँह के बल गिरकर परमेश्‍वर को दण्डवत् करके,  <span class="verse" id="V17">१७&#160;</span>यह कहने लगे, </div><div class='q'>“हे सर्वशक्तिमान प्रभु परमेश्‍वर, जो है और जो था*, </div><div class='q'>हम तेरा धन्यवाद करते हैं कि </div><div class='q'>तूने अपनी बड़ी सामर्थ्य को काम में लाकर राज्य किया है। (प्रका. 1:8) </div><div class='q'> <span class="verse" id="V18">१८&#160;</span>अन्यजातियों ने क्रोध किया, और तेरा प्रकोप आ पड़ा </div><div class='q'>और वह समय आ पहुँचा है कि मरे हुओं का न्याय किया जाए, </div><div class='q'>और तेरे दास भविष्यद्वक्ताओं और पवित्र लोगों को </div><div class='q'>और उन छोटे-बड़ों को जो तेरे नाम से डरते हैं, बदला दिया जाए, </div><div class='q'>और पृथ्वी के बिगाड़नेवाले नाश किए जाएँ।” (प्रका. 19:5) </div><div class='p'> <span class="verse" id="V19">१९&#160;</span>और परमेश्‍वर का जो मन्दिर स्वर्ग में है, वह खोला गया, और उसके मन्दिर में उसकी वाचा का सन्दूक दिखाई दिया, बिजलियाँ, शब्द, गर्जन और भूकम्प हुए, और बड़े ओले पड़े। (प्रका. 15:5) </div><ul class='tnav'>
<li><a href='index.htm'>प्रकाशितवाक्य</a></li>
<li><a href='REV10.htm'>&lt;</a></li>
<li><a href='REV.htm'>११</a></li>
<li><a href='REV12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
