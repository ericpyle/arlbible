<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब २२</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB21.htm'>&lt;</a></li>
<li><a href='JOB.htm'>२२</a></li>
<li><a href='JOB23.htm'>&gt;</a></li>
</ul>
<div class="main">
 
<div class='chapterlabel' id="V0"> २२</div><div class='s'>एलीपज का वचन </div><div class='p'> <span class="verse" id="V1">१&#160;</span>तब तेमानी एलीपज ने कहा, </div><div class='q'> <span class="verse" id="V2">२&#160;</span>“क्या मनुष्य से परमेश्‍वर को लाभ पहुँच सकता है? </div><div class='q'>जो बुद्धिमान है, वह स्वयं के लिए लाभदायक है। </div><div class='q'> <span class="verse" id="V3">३&#160;</span>क्या तेरे धर्मी होने से सर्वशक्तिमान सुख पा सकता है*? </div><div class='q'>तेरी चाल की खराई से क्या उसे कुछ लाभ हो सकता है? </div><div class='q'> <span class="verse" id="V4">४&#160;</span>वह तो तुझे डाँटता है, और तुझ से मुकद्दमा लड़ता है, </div><div class='q'>तो क्या इस दशा में तेरी भक्ति हो सकती है? </div><div class='q'> <span class="verse" id="V5">५&#160;</span>क्या तेरी बुराई बहुत नहीं? </div><div class='q'>तेरे अधर्म के कामों का कुछ अन्त नहीं। </div><div class='q'> <span class="verse" id="V6">६&#160;</span>तूने तो अपने भाई का बन्धक अकारण रख लिया है, </div><div class='q'>और नंगे के वस्त्र उतार लिये हैं। </div><div class='q'> <span class="verse" id="V7">७&#160;</span>थके हुए को तूने पानी न पिलाया, </div><div class='q'>और भूखे को रोटी देने से इन्कार किया। </div><div class='q'> <span class="verse" id="V8">८&#160;</span>जो बलवान था उसी को भूमि मिली, </div><div class='q'>और जिस पुरुष की प्रतिष्ठा हुई थी, वही उसमें बस गया। </div><div class='q'> <span class="verse" id="V9">९&#160;</span>तूने विधवाओं को खाली हाथ लौटा दिया*। </div><div class='q'>और अनाथों की बाहें तोड़ डाली गई। </div><div class='q'> <span class="verse" id="V10">१०&#160;</span>इस कारण तेरे चारों ओर फंदे लगे हैं, </div><div class='q'>और अचानक डर के मारे तू घबरा रहा है। </div><div class='q'> <span class="verse" id="V11">११&#160;</span>क्या तू अंधियारे को नहीं देखता, </div><div class='q'>और उस बाढ़ को जिसमें तू डूब रहा है? </div><div class='q'> <span class="verse" id="V12">१२&#160;</span>“क्या परमेश्‍वर स्वर्ग के ऊँचे स्थान में नहीं है? </div><div class='q'>ऊँचे से ऊँचे तारों को देख कि वे कितने ऊँचे हैं। </div><div class='q'> <span class="verse" id="V13">१३&#160;</span>फिर तू कहता है, 'परमेश्‍वर क्या जानता है? </div><div class='q'>क्या वह घोर अंधकार की आड़ में होकर न्याय करेगा? </div><div class='q'> <span class="verse" id="V14">१४&#160;</span>काली घटाओं से वह ऐसा छिपा रहता है कि वह कुछ नहीं देख सकता, </div><div class='q'>वह तो आकाशमण्डल ही के ऊपर चलता फिरता है।' </div><div class='q'> <span class="verse" id="V15">१५&#160;</span>क्या तू उस पुराने रास्ते को पकड़े रहेगा, </div><div class='q'>जिस पर वे अनर्थ करनेवाले चलते हैं? </div><div class='q'> <span class="verse" id="V16">१६&#160;</span>वे अपने समय से पहले उठा लिए गए </div><div class='q'>और उनके घर की नींव नदी बहा ले गई। </div><div class='q'> <span class="verse" id="V17">१७&#160;</span>उन्होंने परमेश्‍वर से कहा था, 'हम से दूर हो जा;' </div><div class='q'>और यह कि 'सर्वशक्तिमान हमारा क्या कर सकता है?' </div><div class='q'> <span class="verse" id="V18">१८&#160;</span>तो भी उसने उनके घर अच्छे-अच्छे पदार्थों से भर दिए </div><div class='q'>परन्तु दुष्ट लोगों का विचार मुझसे दूर रहे। </div><div class='q'> <span class="verse" id="V19">१९&#160;</span>धर्मी लोग देखकर आनन्दित होते हैं; </div><div class='q'>और निर्दोष लोग उनकी हँसी करते हैं, कि </div><div class='q'> <span class="verse" id="V20">२०&#160;</span>'जो हमारे विरुद्ध उठे थे, निःसन्देह मिट गए </div><div class='q'>और उनका बड़ा धन आग का कौर हो गया है।' </div><div class='q'> <span class="verse" id="V21">२१&#160;</span>“परमेश्‍वर से मेलमिलाप कर* तब तुझे शान्ति मिलेगी; </div><div class='q'>और इससे तेरी भलाई होगी। </div><div class='q'> <span class="verse" id="V22">२२&#160;</span>उसके मुँह से शिक्षा सुन ले, </div><div class='q'>और उसके वचन अपने मन में रख। </div><div class='q'> <span class="verse" id="V23">२३&#160;</span>यदि तू सर्वशक्तिमान की ओर फिरके समीप जाए, </div><div class='q'>और अपने डेरे से कुटिल काम दूर करे, तो तू बन जाएगा। </div><div class='q'> <span class="verse" id="V24">२४&#160;</span>तू अपनी अनमोल वस्तुओं को धूलि पर, वरन् </div><div class='q'>ओपीर का कुन्दन भी नालों के पत्थरों में डाल दे, </div><div class='q'> <span class="verse" id="V25">२५&#160;</span>तब सर्वशक्तिमान आप तेरी अनमोल वस्तु </div><div class='q'>और तेरे लिये चमकीली चाँदी होगा। </div><div class='q'> <span class="verse" id="V26">२६&#160;</span>तब तू सर्वशक्तिमान से सुख पाएगा, </div><div class='q'>और परमेश्‍वर की ओर अपना मुँह बेखटके उठा सकेगा। </div><div class='q'> <span class="verse" id="V27">२७&#160;</span>और तू उससे प्रार्थना करेगा, और वह तेरी सुनेगा; </div><div class='q'>और तू अपनी मन्नतों को पूरी करेगा। </div><div class='q'> <span class="verse" id="V28">२८&#160;</span>जो बात तू ठाने वह तुझ से बन भी पड़ेगी, </div><div class='q'>और तेरे मार्गों पर प्रकाश रहेगा। </div><div class='q'> <span class="verse" id="V29">२९&#160;</span>चाहे दुर्भाग्य हो तो भी तू कहेगा कि सौभाग्य होगा, </div><div class='q'>क्योंकि वह नम्र मनुष्य को बचाता है। (मत्ती 23:12,1 पत. 5:6, नीति. 29:23) </div><div class='q'> <span class="verse" id="V30">३०&#160;</span>वरन् जो निर्दोष न हो उसको भी वह बचाता है; </div><div class='q'>तेरे शुद्ध कामों के कारण तू छुड़ाया जाएगा।” </div><ul class='tnav'>
<li><a href='index.htm'>अय्यूब</a></li>
<li><a href='JOB21.htm'>&lt;</a></li>
<li><a href='JOB.htm'>२२</a></li>
<li><a href='JOB23.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
