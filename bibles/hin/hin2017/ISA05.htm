<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यशायाह ५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यशायाह</a></li>
<li><a href='ISA04.htm'>&lt;</a></li>
<li><a href='ISA.htm'>५</a></li>
<li><a href='ISA06.htm'>&gt;</a></li>
</ul>
<div class="main">
 
<div class='chapterlabel' id="V0"> ५</div><div class='s'>निकम्मी दाख की बारी </div><div class='q'> <span class="verse" id="V1">१&#160;</span>अब मैं अपने प्रिय के लिये और उसकी दाख की बारी के विषय में गीत गाऊँगा: </div><div class='q'>एक अति उपजाऊ टीले पर मेरे प्रिय की एक दाख की बारी थी। </div><div class='q'> <span class="verse" id="V2">२&#160;</span>उसने उसकी मिट्टी खोदी और उसके पत्थर बीनकर उसमें उत्तम जाति की एक दाखलता लगाई; </div><div class='q'>उसके बीच में उसने एक गुम्मट बनाया, और दाखरस के लिये एक कुण्ड भी खोदा; </div><div class='q'>तब उसने दाख की आशा की, परन्तु उसमें निकम्मी दाखें ही लगीं। </div><div class='q'> <span class="verse" id="V3">३&#160;</span>अब हे यरूशलेम के निवासियों और हे यहूदा के मनुष्यों, </div><div class='q'>मेरे और मेरी दाख की बारी के बीच न्याय करो। </div><div class='q'> <span class="verse" id="V4">४&#160;</span>मेरी दाख की बारी के लिये और क्या करना रह गया जो मैंने उसके लिये न किया हो? </div><div class='q'>फिर क्या कारण है कि जब मैंने दाख की आशा की तब उसमें निकम्मी दाखें लगीं? </div><div class='q'> <span class="verse" id="V5">५&#160;</span>अब मैं तुमको बताता हूँ कि अपनी दाख की बारी से क्या करूँगा। </div><div class='q'>मैं उसके काँटेवाले बाड़े को उखाड़ दूँगा कि वह चट की जाए, और उसकी दीवार को ढा दूँगा कि वह रौंदी जाए। </div><div class='q'> <span class="verse" id="V6">६&#160;</span>मैं उसे उजाड़ दूँगा; वह न तो फिर छाँटी और न खोदी जाएगी और उसमें भाँति-भाँति के कटीले पेड़ उगेंगे; </div><div class='q'>मैं मेघों को भी आज्ञा दूँगा कि उस पर जल न बरसाएँ। </div><div class='q'> <span class="verse" id="V7">७&#160;</span>क्योंकि सेनाओं के यहोवा की दाख की बारी* इस्राएल का घराना, और उसका मनभाऊ पौधा यहूदा के लोग है; </div><div class='q'>और उसने उनमें न्याय की आशा की परन्तु अन्याय देख पड़ा; उसने धर्म की आशा की, </div><div class='q'>परन्तु उसे चिल्लाहट ही सुन पड़ी! यहूदा के पापों की निन्दा (भज. 80:8, मत्ती 3:8-10) </div><div class='q'> <span class="verse" id="V8">८&#160;</span>हाय उन पर जो घर से घर, और खेत से खेत यहाँ तक मिलाते जाते हैं कि कुछ स्थान नहीं बचता, </div><div class='q'>कि तुम देश के बीच अकेले रह जाओ। </div><div class='q'> <span class="verse" id="V9">९&#160;</span>सेनाओं के यहोवा ने मेरे सुनते कहा है: </div><div class='q'>“निश्चय बहुत से घर सुनसान हो जाएँगे, और बड़े-बड़े और सुन्दर घर निर्जन हो जाएँगे। (आमो. 6:11, मत्ती 26:38) </div><div class='q'> <span class="verse" id="V10">१०&#160;</span>क्योंकि दस बीघे की दाख की बारी से एक ही बत दाखमधु मिलेगा, </div><div class='q'>और होमेर भर के बीच से एक ही एपा अन्न उत्‍पन्‍न होगा।” </div><div class='q'> <span class="verse" id="V11">११&#160;</span>हाय उन पर जो बड़े तड़के उठकर मदिरा पीने लगते हैं </div><div class='q'>और बड़ी रात तक दाखमधु पीते रहते हैं जब तक उनको गर्मी न चढ़ जाए! </div><div class='q'> <span class="verse" id="V12">१२&#160;</span>उनके भोजों में वीणा, सारंगी, डफ, बाँसुरी और दाखमधु, ये सब पाये जाते हैं; </div><div class='q'>परन्तु वे यहोवा के कार्य की ओर दृष्टि नहीं करते, और उसके हाथों के काम को नहीं देखते। </div><div class='q'> <span class="verse" id="V13">१३&#160;</span>इसलिए अज्ञानता के कारण मेरी प्रजा बँधुवाई में जाती है, </div><div class='q'>उसके प्रतिष्ठित पुरुष भूखें मरते और साधारण लोग प्यास से व्याकुल होते हैं। </div><div class='q'> <span class="verse" id="V14">१४&#160;</span>इसलिए अधोलोक ने अत्यन्त लालसा करके अपना मुँह हद से ज्यादा पसारा है, </div><div class='q'>और उनका वैभव और भीड़-भाड़ और आनन्द करनेवाले सबके सब उसके मुँह में जा पड़ते हैं। </div><div class='q'> <span class="verse" id="V15">१५&#160;</span>साधारण मनुष्य दबाए जाते और बड़े मनुष्य नीचे किए जाते हैं, </div><div class='q'>और अभिमानियों की आँखें नीची की जाती हैं। </div><div class='q'> <span class="verse" id="V16">१६&#160;</span>परन्तु सेनाओं का यहोवा न्याय करने के कारण महान ठहरता, </div><div class='q'>और पवित्र परमेश्‍वर धर्मी होने के कारण पवित्र ठहरता है! </div><div class='q'> <span class="verse" id="V17">१७&#160;</span>तब भेड़ों के बच्चे मानो अपने खेत में चरेंगे, </div><div class='q'>परन्तु हष्टपुष्टों के उजड़े स्थान परदेशियों को चराई के लिये मिलेंगे। </div><div class='q'> <span class="verse" id="V18">१८&#160;</span>हाय उन पर जो अधर्म को अनर्थ की रस्सियों से और पाप को मानो गाड़ी के रस्से से खींच ले आते हैं, </div><div class='q'> <span class="verse" id="V19">१९&#160;</span>जो कहते हैं, “वह फुर्ती करे और अपने काम को शीघ्र करे कि हम उसको देखें; </div><div class='q'>और इस्राएल के पवित्र की युक्ति प्रगट हो, वह निकट आए कि हम उसको समझें!” </div><div class='q'> <span class="verse" id="V20">२०&#160;</span>हाय उन पर जो बुरे को भला और भले को बुरा कहते, </div><div class='q'>जो अंधियारे को उजियाला और उजियाले को अंधियारा ठहराते, </div><div class='q'>और कड़वे को मीठा और मीठे को कड़वा करके मानते हैं! </div><div class='q'> <span class="verse" id="V21">२१&#160;</span>हाय उन पर जो अपनी दृष्टि में ज्ञानी और अपने लेखे बुद्धिमान हैं! (नीति. 3:7, 26:12, रोम. 12:16) </div><div class='q'> <span class="verse" id="V22">२२&#160;</span>हाय उन पर जो दाखमधु पीने में वीर और मदिरा को तेज बनाने में बहादुर हैं, </div><div class='q'> <span class="verse" id="V23">२३&#160;</span>जो घूस लेकर दुष्टों को निर्दोष, और निर्दोषों को दोषी ठहराते हैं! </div><div class='q'> <span class="verse" id="V24">२४&#160;</span>इस कारण जैसे अग्नि की लौ से खूँटी भस्म होती है और सूखी घास जलकर बैठ जाती है, वैसे ही उनकी जड़ सड़ जाएगी और उनके फूल धूल होकर उड़ जाएँगे; </div><div class='q'>क्योंकि उन्होंने सेनाओं के यहोवा की व्यवस्था को निकम्मी जाना, और इस्राएल के पवित्र के वचन को तुच्छ जाना है। </div><div class='q'> <span class="verse" id="V25">२५&#160;</span>इस कारण यहोवा का क्रोध अपनी प्रजा पर भड़का है, और उसने उनके विरुद्ध हाथ बढ़ाकर उनको मारा है, और पहाड़ काँप उठे; </div><div class='q'>और लोगों की लोथें सड़कों के बीच कूड़ा सी पड़ी हैं। इतने पर भी उसका क्रोध शान्त नहीं हुआ और उसका हाथ अब तक बढ़ा हुआ है। </div><div class='q'> <span class="verse" id="V26">२६&#160;</span>वह दूर-दूर की जातियों के लिये झण्डा खड़ा करेगा, और सींटी बजाकर उनको पृथ्वी की छोर से बुलाएगा; </div><div class='q'>देखो, वे फुर्ती करके वेग से आएँगे! </div><div class='q'> <span class="verse" id="V27">२७&#160;</span>उनमें कोई थका नहीं न कोई ठोकर खाता है; </div><div class='q'>कोई उँघने या सोनेवाला नहीं, किसी का फेंटा नहीं खुला, और किसी के जूतों का बन्धन नहीं टूटा; </div><div class='q'> <span class="verse" id="V28">२८&#160;</span>उनके तीर शुद्ध और धनुष चढ़ाए हुए हैं, </div><div class='q'>उनके घोड़ों के खुर वज्र के-से और रथों के पहिये बवण्डर सरीखे हैं*। </div><div class='q'> <span class="verse" id="V29">२९&#160;</span>वे सिंह या जवान सिंह के समान गरजते हैं; वे गुर्राकर अहेर को पकड़ लेते और उसको ले भागते हैं, </div><div class='q'>और कोई उसे उनसे नहीं छुड़ा सकता। </div><div class='q'> <span class="verse" id="V30">३०&#160;</span>उस समय वे उन पर समुद्र के गर्जन के समान गरजेंगे और यदि कोई देश की </div><div class='q'>ओर देखे, तो उसे अंधकार और संकट देख पड़ेगा और ज्योति मेघों से छिप जाएगी। </div><ul class='tnav'>
<li><a href='index.htm'>यशायाह</a></li>
<li><a href='ISA04.htm'>&lt;</a></li>
<li><a href='ISA.htm'>५</a></li>
<li><a href='ISA06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
