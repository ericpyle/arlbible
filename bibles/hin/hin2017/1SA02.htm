<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 1 शमूएल २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 शमूएल</a></li>
<li><a href='1SA01.htm'>&lt;</a></li>
<li><a href='1SA.htm'>२</a></li>
<li><a href='1SA03.htm'>&gt;</a></li>
</ul>
<div class="main">
 
<div class='ms'>हन्ना की प्रार्थना </div><div class='chapterlabel' id="V0"> २</div><div class='p'> <span class="verse" id="V1">१&#160;</span>तब हन्ना ने प्रार्थना करके कहा, </div><div class='q'>“मेरा मन यहोवा के कारण मगन है; </div><div class='q'>मेरा सींग यहोवा के कारण ऊँचा हुआ है। </div><div class='q'>मेरा मुँह मेरे शत्रुओं के विरुद्ध खुल गया, </div><div class='q'>क्योंकि मैं तेरे किए हुए उद्धार से आनन्दित हूँ। (लूका 1:46,47) </div><div class='q'> <span class="verse" id="V2">२&#160;</span>“यहोवा के तुल्य कोई पवित्र नहीं, </div><div class='q'>क्योंकि तुझको छोड़ और कोई है ही नहीं; </div><div class='q'>और हमारे परमेश्‍वर के समान कोई चट्टान नहीं है। </div><div class='q'> <span class="verse" id="V3">३&#160;</span>फूलकर अहंकार की ओर बातें मत करो, </div><div class='q'>और अंधेर की बातें तुम्हारे मुँह से न निकलें; </div><div class='q'>क्योंकि यहोवा ज्ञानी परमेश्‍वर है, </div><div class='q'>और कामों को तौलनेवाला है। </div><div class='q'> <span class="verse" id="V4">४&#160;</span>शूरवीरों के धनुष टूट गए, </div><div class='q'>और ठोकर खानेवालों की कटि में बल का फेंटा कसा गया। </div><div class='q'> <span class="verse" id="V5">५&#160;</span>जो पेट भरते थे उन्हें रोटी के लिये मजदूरी करनी पड़ी, </div><div class='q'>जो भूखे थे वे फिर ऐसे न रहे। </div><div class='q'>वरन् जो बाँझ थी उसके सात हुए, </div><div class='q'>और अनेक बालकों की माता घुलती जाती है। (लूका 1:53) </div><div class='q'> <span class="verse" id="V6">६&#160;</span>यहोवा मारता है और जिलाता भी है; </div><div class='q'>वही अधोलोक में उतारता और उससे निकालता भी है। </div><div class='q'> <span class="verse" id="V7">७&#160;</span>यहोवा निर्धन करता है और धनी भी बनाता है, </div><div class='q'>वही नीचा करता और ऊँचा भी करता है। (लूका 1:52) </div><div class='q'> <span class="verse" id="V8">८&#160;</span>वह कंगाल को धूलि में से उठाता; </div><div class='q'>और दरिद्र को घूरे में से निकाल खड़ा करता है, </div><div class='q'>ताकि उनको अधिपतियों के संग बैठाए, </div><div class='q'>और महिमायुक्त सिंहासन के अधिकारी बनाए। </div><div class='q'>क्योंकि पृथ्वी के खम्भे यहोवा के हैं, </div><div class='q'>और उसने उन पर जगत को धरा है। </div><div class='q'> <span class="verse" id="V9">९&#160;</span>“वह अपने भक्तों के पाँवों को सम्भाले रहेगा, </div><div class='q'>परन्तु दुष्ट अंधियारे में चुपचाप पड़े रहेंगे; </div><div class='q'>क्योंकि कोई मनुष्य अपने बल के कारण प्रबल न होगा। </div><div class='q'> <span class="verse" id="V10">१०&#160;</span>जो यहोवा से झगड़ते हैं वे चकनाचूर होंगे; </div><div class='q'>वह उनके विरुद्ध आकाश में गरजेगा। </div><div class='q'>यहोवा पृथ्वी की छोर तक न्याय करेगा; </div><div class='q'>और अपने राजा को बल देगा*, </div><div class='q'>और अपने अभिषिक्त के सींग को ऊँचा करेगा।” (लूका 1:69) </div><div class='p'> <span class="verse" id="V11">११&#160;</span>तब एल्काना रामाह को अपने घर चला गया। और वह बालक एली याजक के सामने यहोवा की सेवा टहल करने लगा। </div><div class='s'>एली के पुत्र </div><div class='p'> <span class="verse" id="V12">१२&#160;</span>एली के पुत्र तो लुच्चे थे*; उन्होंने यहोवा को न पहचाना।  <span class="verse" id="V13">१३&#160;</span>याजकों की रीति लोगों के साथ यह थी, कि जब कोई मनुष्य मेलबलि चढ़ाता था तब याजक का सेवक माँस पकाने के समय एक त्रिशूली काँटा हाथ में लिये हुए आकर,  <span class="verse" id="V14">१४&#160;</span>उसे कड़ाही, या हाँड़ी, या हंडे, या तसले के भीतर डालता था; और जितना माँस काँटे में लग जाता था उतना याजक आप ले लेता था। ऐसा ही वे शीलो में सारे इस्राएलियों से किया करते थे जो वहाँ आते थे।  <span class="verse" id="V15">१५&#160;</span>और चर्बी जलाने से पहले भी याजक का सेवक आकर मेलबलि चढ़ानेवाले से कहता था, “भूनने के लिये याजक को माँस दे; वह तुझ से पका हुआ नहीं, कच्चा ही माँस लेगा।”  <span class="verse" id="V16">१६&#160;</span>और जब कोई उससे कहता, “निश्चय चर्बी अभी जलाई जाएगी, तब जितना तेरा जी चाहे उतना ले लेना,” तब वह कहता था, “नहीं, अभी दे; नहीं तो मैं छीन लूँगा।”  <span class="verse" id="V17">१७&#160;</span>इसलिए उन जवानों का पाप यहोवा की दृष्टि में बहुत भारी हुआ; क्योंकि वे मनुष्य यहोवा की भेंट का तिरस्कार करते थे। </div><div class='s'>बालक शमूएल की सेवकाई </div><div class='p'> <span class="verse" id="V18">१८&#160;</span>परन्तु शमूएल जो बालक था सनी का एपोद* पहने हुए यहोवा के सामने सेवा टहल किया करता था।  <span class="verse" id="V19">१९&#160;</span>और उसकी माता प्रति वर्ष उसके लिये एक छोटा सा बागा बनाकर जब अपने पति के संग प्रति वर्ष की मेलबलि चढ़ाने आती थी तब बागे को उसके पास लाया करती थी।  <span class="verse" id="V20">२०&#160;</span>एली ने एल्काना और उसकी पत्‍नी को आशीर्वाद देकर कहा, “यहोवा इस अर्पण किए हुए बालक के बदले जो उसको अर्पण किया गया है तुझको इस पत्‍नी से वंश दे;” तब वे अपने यहाँ चले गए।  <span class="verse" id="V21">२१&#160;</span>यहोवा ने हन्ना की सुधि ली, और वह गर्भवती हुई और उसके तीन बेटे और दो बेटियाँ उत्‍पन्‍न हुईं। और बालक शमूएल यहोवा के संग रहता हुआ बढ़ता गया। </div><div class='s'>एली के घराने के विरुद्ध भविष्यद्वाणी </div><div class='p'> <span class="verse" id="V22">२२&#160;</span>एली तो अति बूढ़ा हो गया था, और उसने सुना कि उसके पुत्र सारे इस्राएल से कैसा-कैसा व्यवहार करते हैं, वरन् मिलापवाले तम्बू के द्वार पर सेवा करनेवाली स्त्रियों के संग कुकर्म भी करते हैं।  <span class="verse" id="V23">२३&#160;</span>तब उसने उनसे कहा, “तुम ऐसे-ऐसे काम क्यों करते हो? मैं इन सब लोगों से तुम्हारे कुकर्मों की चर्चा सुना करता हूँ।  <span class="verse" id="V24">२४&#160;</span>हे मेरे बेटों, ऐसा न करो, क्योंकि जो समाचार मेरे सुनने में आता है वह अच्छा नहीं; तुम तो यहोवा की प्रजा से अपराध कराते हो।  <span class="verse" id="V25">२५&#160;</span>यदि एक मनुष्य दूसरे मनुष्य का अपराध करे, तब तो परमेश्‍वर उसका न्याय करेगा; परन्तु यदि कोई मनुष्य यहोवा के विरुद्ध पाप करे, तो उसके लिये कौन विनती करेगा?” तो भी उन्होंने अपने पिता की बात न मानी; क्योंकि यहोवा की इच्छा उन्हें मार डालने की थी।  <span class="verse" id="V26">२६&#160;</span>परन्तु शमूएल बालक बढ़ता गया और यहोवा और मनुष्य दोनों उससे प्रसन्‍न रहते थे। (लूका 2:52)  <span class="verse" id="V27">२७&#160;</span>परमेश्‍वर का एक जन एली के पास जाकर उससे कहने लगा, “यहोवा यह कहता है, कि जब तेरे मूलपुरुष का घराना मिस्र में फ़िरौन के घराने के वश में था, तब क्या मैं उस पर निश्चय प्रगट न हुआ था?  <span class="verse" id="V28">२८&#160;</span>और क्या मैंने उसे इस्राएल के सब गोत्रों में से इसलिए चुन नहीं लिया था, कि मेरा याजक होकर मेरी वेदी के ऊपर चढ़ावे चढ़ाए, और धूप जलाए, और मेरे सामने एपोद पहना करे? और क्या मैंने तेरे मूलपुरुष के घराने को इस्राएलियों के सारे हव्य न दिए थे?  <span class="verse" id="V29">२९&#160;</span>इसलिए मेरे मेलबलि और अन्नबलि को जिनको मैंने अपने धाम में चढ़ाने की आज्ञा दी है, उन्हें तुम लोग क्यों पाँव तले रौंदते हो? और तू क्यों अपने पुत्रों का मुझसे अधिक आदर करता है, कि तुम लोग मेरी इस्राएली प्रजा की अच्छी से अच्छी भेटें खा खाके मोटे हो जाओ?  <span class="verse" id="V30">३०&#160;</span>इसलिए इस्राएल के परमेश्‍वर यहोवा की यह वाणी है, कि मैंने कहा तो था, कि तेरा घराना और तेरे मूलपुरुष का घराना मेरे सामने सदैव चला करेगा; परन्तु अब यहोवा की वाणी यह है, कि यह बात मुझसे दूर हो; क्योंकि जो मेरा आदर करें मैं उनका आदर करूँगा, और जो मुझे तुच्छ जानें वे छोटे समझे जाएँगे।  <span class="verse" id="V31">३१&#160;</span>सुन, वे दिन आते हैं, कि मैं तेरा भुजबल और तेरे मूलपुरुष के घराने का भुजबल ऐसा तोड़ डालूँगा, कि तेरे घराने में कोई बूढ़ा होने न पाएगा।  <span class="verse" id="V32">३२&#160;</span>इस्राएल का कितना ही कल्याण क्यों न हो, तो भी तुझे मेरे धाम का दुःख देख पड़ेगा, और तेरे घराने में कोई कभी बूढ़ा न होने पाएगा।  <span class="verse" id="V33">३३&#160;</span>मैं तेरे कुल के सब किसी से तो अपनी वेदी की सेवा न छीनूँगा, परन्तु तो भी तेरी आँखें देखती रह जाएँगी, और तेरा मन शोकित होगा, और तेरे घर की बढ़ती सब अपनी पूरी जवानी ही में मर मिटेंगे।  <span class="verse" id="V34">३४&#160;</span>और मेरी इस बात का चिन्ह वह विपत्ति होगी जो होप्नी और पीनहास नामक तेरे दोनों पुत्रों पर पड़ेगी; अर्थात् वे दोनों के दोनों एक ही दिन मर जाएँगे।  <span class="verse" id="V35">३५&#160;</span>और मैं अपने लिये एक विश्वासयोग्य याजक ठहराऊँगा, जो मेरे हृदय और मन की इच्छा के अनुसार किया करेगा, और मैं उसका घर बसाऊँगा और स्थिर करूँगा, और वह मेरे अभिषिक्त के आगे-आगे सब दिन चला फिरा करेगा।  <span class="verse" id="V36">३६&#160;</span>और ऐसा होगा कि जो कोई तेरे घराने में बचा रहेगा वह उसी के पास जाकर एक छोटे से टुकड़े चाँदी के या एक रोटी के लिये दण्डवत् करके कहेगा, याजक के किसी काम में मुझे लगा, जिससे मुझे एक टुकड़ा रोटी मिले।” </div><ul class='tnav'>
<li><a href='index.htm'>1 शमूएल</a></li>
<li><a href='1SA01.htm'>&lt;</a></li>
<li><a href='1SA.htm'>२</a></li>
<li><a href='1SA03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
