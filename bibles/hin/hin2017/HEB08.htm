<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल इब्रानियों ८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>इब्रानियों</a></li>
<li><a href='HEB07.htm'>&lt;</a></li>
<li><a href='HEB.htm'>८</a></li>
<li><a href='HEB09.htm'>&gt;</a></li>
</ul>
<div class="main">
 
<div class='chapterlabel' id="V0"> ८</div><div class='s'>स्वर्गीय महायाजक </div><div class='p'> <span class="verse" id="V1">१&#160;</span>अब जो बातें हम कह रहे हैं, उनमें से सबसे बड़ी बात यह है, कि हमारा ऐसा महायाजक है, जो स्वर्ग पर महामहिमन् के सिंहासन के दाहिने जा बैठा*। (भज. 110:1, इब्रा. 10:12)  <span class="verse" id="V2">२&#160;</span>और पवित्रस्‍थान और उस सच्चे तम्बू का सेवक हुआ, जिसे किसी मनुष्य ने नहीं, वरन् प्रभु ने खड़ा किया था। </div><div class='p'> <span class="verse" id="V3">३&#160;</span>क्योंकि हर एक महायाजक भेंट, और बलिदान चढ़ाने के लिये ठहराया जाता है, इस कारण अवश्य है, कि इसके पास भी कुछ चढ़ाने के लिये हो।  <span class="verse" id="V4">४&#160;</span>और यदि मसीह पृथ्वी पर होता तो कभी याजक न होता, इसलिए कि पृथ्वी पर व्यवस्था के अनुसार भेंट चढ़ानेवाले तो हैं।  <span class="verse" id="V5">५&#160;</span>जो स्वर्ग में की वस्तुओं के प्रतिरूप और प्रतिबिम्ब* की सेवा करते हैं, जैसे जब मूसा तम्बू बनाने पर था, तो उसे यह चेतावनी मिली, “देख जो नमूना तुझे पहाड़ पर दिखाया गया था, उसके अनुसार सब कुछ बनाना।” (निर्ग. 25:40) </div><div class='p'> <span class="verse" id="V6">६&#160;</span>पर उन याजकों से बढ़कर सेवा यीशु को मिली, क्योंकि वह और भी उत्तम वाचा का मध्यस्थ ठहरा, जो और उत्तम प्रतिज्ञाओं के सहारे बाँधी गई है। </div><div class='s'>नयी वाचा </div><div class='p'> <span class="verse" id="V7">७&#160;</span>क्योंकि यदि वह पहली वाचा निर्दोष होती, तो दूसरी के लिये अवसर न ढूँढ़ा जाता। </div><div class='p'> <span class="verse" id="V8">८&#160;</span>पर परमेश्‍वर लोगों पर दोष लगाकर कहता है, </div><div class='q'>“प्रभु कहता है, देखो वे दिन आते हैं, </div><div class='q'>कि मैं इस्राएल के घराने के साथ, और यहूदा के घराने के साथ, नई वाचा बाँधूँगा </div><div class='q'> <span class="verse" id="V9">९&#160;</span>यह उस वाचा के समान न होगी, जो मैंने उनके पूर्वजों के साथ उस समय बाँधी थी, </div><div class='q'>जब मैं उनका हाथ पकड़कर उन्हें मिस्र देश से निकाल लाया, </div><div class='q'>क्योंकि वे मेरी वाचा पर स्थिर न रहे, </div><div class='q'>और मैंने उनकी सुधि न ली; प्रभु यही कहता है। </div><div class='q'> <span class="verse" id="V10">१०&#160;</span>फिर प्रभु कहता है, </div><div class='q'>कि जो वाचा मैं उन दिनों के बाद इस्राएल के घराने के साथ बाँधूँगा, वह यह है, </div><div class='q'>कि मैं अपनी व्यवस्था को उनके मनों में डालूँगा, </div><div class='q'>और उसे उनके हृदय पर लिखूँगा, </div><div class='q'>और मैं उनका परमेश्‍वर ठहरूँगा, </div><div class='q'>और वे मेरे लोग ठहरेंगे। </div><div class='q'> <span class="verse" id="V11">११&#160;</span>और हर एक अपने देशवाले को </div><div class='q'>और अपने भाई को यह शिक्षा न देगा, कि तू प्रभु को पहचान </div><div class='q'>क्योंकि छोटे से बड़े तक सब मुझे जान लेंगे। </div><div class='q'> <span class="verse" id="V12">१२&#160;</span>क्योंकि मैं उनके अधर्म के विषय में दयावन्त हूँगा, </div><div class='q'>और उनके पापों को फिर स्मरण न करूँगा।” </div><div class='p'> <span class="verse" id="V13">१३&#160;</span>नई वाचा की स्थापना से उसने प्रथम वाचा को पुराना ठहराया, और जो वस्तु पुरानी और जीर्ण हो जाती है उसका मिट जाना अनिवार्य है। (यिर्म. 31:31-34, यिर्म. 31:33-34) </div><ul class='tnav'>
<li><a href='index.htm'>इब्रानियों</a></li>
<li><a href='HEB07.htm'>&lt;</a></li>
<li><a href='HEB.htm'>८</a></li>
<li><a href='HEB09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
