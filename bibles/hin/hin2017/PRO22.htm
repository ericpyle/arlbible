<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन २२</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO21.htm'>&lt;</a></li>
<li><a href='PRO.htm'>२२</a></li>
<li><a href='PRO23.htm'>&gt;</a></li>
</ul>
<div class="main">
 
<div class='chapterlabel' id="V0"> २२</div><div class='p'> <span class="verse" id="V1">१&#160;</span>बड़े धन से अच्छा नाम अधिक चाहने योग्य है, </div><div class='q'>और सोने चाँदी से औरों की प्रसन्नता उत्तम है। </div><div class='q'> <span class="verse" id="V2">२&#160;</span>धनी और निर्धन दोनों में एक समानता है; </div><div class='q'>यहोवा उन दोनों का कर्त्ता है। </div><div class='q'> <span class="verse" id="V3">३&#160;</span>चतुर मनुष्य विपत्ति को आते देखकर छिप जाता है; </div><div class='q'>परन्तु भोले लोग आगे बढ़कर दण्ड भोगते हैं। </div><div class='q'> <span class="verse" id="V4">४&#160;</span>नम्रता और यहोवा के भय* मानने का फल धन, </div><div class='q'>महिमा और जीवन होता है। </div><div class='q'> <span class="verse" id="V5">५&#160;</span>टेढ़े मनुष्य के मार्ग में काँटे और फंदे रहते हैं; </div><div class='q'>परन्तु जो अपने प्राणों की रक्षा करता, वह उनसे दूर रहता है। </div><div class='q'> <span class="verse" id="V6">६&#160;</span>लड़के को उसी मार्ग की शिक्षा दे जिसमें उसको चलना चाहिये, </div><div class='q'>और वह बुढ़ापे में भी उससे न हटेगा। (इफिसियों. 6:4) </div><div class='q'> <span class="verse" id="V7">७&#160;</span>धनी, निर्धन लोगों पर प्रभुता करता है, </div><div class='q'>और उधार लेनेवाला उधार देनेवाले का दास होता है। </div><div class='q'> <span class="verse" id="V8">८&#160;</span>जो कुटिलता का बीज बोता है, वह अनर्थ ही काटेगा, </div><div class='q'>और उसके रोष का सोंटा टूटेगा। </div><div class='q'> <span class="verse" id="V9">९&#160;</span>दया करनेवाले पर आशीष फलती है, </div><div class='q'>क्योंकि वह कंगाल को अपनी रोटी में से देता है। (2 कुरिन्थियों. 9:10) </div><div class='q'> <span class="verse" id="V10">१०&#160;</span>ठट्ठा करनेवाले को निकाल दे, तब झगड़ा मिट जाएगा, </div><div class='q'>और वाद-विवाद और अपमान दोनों टूट जाएँगे। </div><div class='q'> <span class="verse" id="V11">११&#160;</span>जो मन की शुद्धता से प्रीति रखता है, </div><div class='q'>और जिसके वचन मनोहर होते हैं, राजा उसका मित्र होता है। </div><div class='q'> <span class="verse" id="V12">१२&#160;</span>यहोवा ज्ञानी पर दृष्टि करके, उसकी रक्षा करता है, </div><div class='q'>परन्तु विश्वासघाती की बातें उलट देता है। </div><div class='q'> <span class="verse" id="V13">१३&#160;</span>आलसी कहता है, बाहर तो सिंह होगा! </div><div class='q'>मैं चौक के बीच घात किया जाऊँगा। </div><div class='q'> <span class="verse" id="V14">१४&#160;</span>व्यभिचारिणी का मुँह गहरा गड्ढा है; </div><div class='q'>जिससे यहोवा क्रोधित होता है, वही उसमें गिरता है। </div><div class='q'> <span class="verse" id="V15">१५&#160;</span>लड़के के मन में मूर्खता की गाँठ बंधी रहती है, </div><div class='q'>परन्तु अनुशासन की छड़ी के द्वारा वह खोलकर उससे दूर की जाती है। </div><div class='q'> <span class="verse" id="V16">१६&#160;</span>जो अपने लाभ के निमित्त कंगाल पर अंधेर करता है, </div><div class='q'>और जो धनी को भेंट देता, वे दोनों केवल हानि ही उठाते हैं। </div><div class='s'>बुद्धिमान की बातें </div><div class='q'> <span class="verse" id="V17">१७&#160;</span>कान लगाकर बुद्धिमानों के वचन सुन, </div><div class='q'>और मेरी ज्ञान की बातों की ओर मन लगा; </div><div class='q'> <span class="verse" id="V18">१८&#160;</span>यदि तू उसको अपने मन में रखे, </div><div class='q'>और वे सब तेरे मुँह से निकला भी करें, तो यह मनभावनी बात होगी। </div><div class='q'> <span class="verse" id="V19">१९&#160;</span>मैंने आज इसलिए ये बातें तुझको बताई है, </div><div class='q'>कि तेरा भरोसा यहोवा पर हो। </div><div class='q'> <span class="verse" id="V20">२०&#160;</span>मैं बहुत दिनों से तेरे हित के उपदेश </div><div class='q'>और ज्ञान की बातें लिखता आया हूँ, </div><div class='q'> <span class="verse" id="V21">२१&#160;</span>कि मैं तुझे सत्य वचनों का निश्चय करा दूँ, </div><div class='q'>जिससे जो तुझे काम में लगाएँ, उनको सच्चा उत्तर दे सके। </div><div class='q'> <span class="verse" id="V22">२२&#160;</span>कंगाल पर इस कारण अंधेर न करना* कि वह कंगाल है, </div><div class='q'>और न दीन जन को कचहरी में पीसना; </div><div class='q'> <span class="verse" id="V23">२३&#160;</span>क्योंकि यहोवा उनका मुकद्दमा लड़ेगा, </div><div class='q'>और जो लोग उनका धन हर लेते हैं, उनका प्राण भी वह हर लेगा। </div><div class='q'> <span class="verse" id="V24">२४&#160;</span>क्रोधी मनुष्य का मित्र न होना, </div><div class='q'>और झट क्रोध करनेवाले के संग न चलना, </div><div class='q'> <span class="verse" id="V25">२५&#160;</span>कहीं ऐसा न हो कि तू उसकी चाल सीखे, </div><div class='q'>और तेरा प्राण फंदे में फंस जाए। </div><div class='q'> <span class="verse" id="V26">२६&#160;</span>जो लोग हाथ पर हाथ मारते हैं, </div><div class='q'>और कर्जदार के उत्तरदायी होते हैं, उनमें तू न होना। </div><div class='q'> <span class="verse" id="V27">२७&#160;</span>यदि तेरे पास भुगतान करने के साधन की कमी हो, </div><div class='q'>तो क्यों न साहूकार तेरे नीचे से खाट खींच ले जाए? </div><div class='q'> <span class="verse" id="V28">२८&#160;</span>जो सीमा तेरे पुरखाओं ने बाँधी हो, उस पुरानी सीमा को न बढ़ाना। </div><div class='q'> <span class="verse" id="V29">२९&#160;</span>यदि तू ऐसा पुरुष देखे जो काम-काज में निपुण हो, </div><div class='q'>तो वह राजाओं के सम्मुख खड़ा होगा; छोटे लोगों के सम्मुख नहीं। </div><ul class='tnav'>
<li><a href='index.htm'>नीतिवचन</a></li>
<li><a href='PRO21.htm'>&lt;</a></li>
<li><a href='PRO.htm'>२२</a></li>
<li><a href='PRO23.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
