<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल इब्रानियों १०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>इब्रानियों</a></li>
<li><a href='HEB09.htm'>&lt;</a></li>
<li><a href='HEB.htm'>१०</a></li>
<li><a href='HEB11.htm'>&gt;</a></li>
</ul>
<div class="main">
 
<div class='chapterlabel' id="V0"> १०</div><div class='s'>पशु का बलिदान अपर्याप्त </div><div class='p'> <span class="verse" id="V1">१&#160;</span>क्योंकि व्यवस्था* जिसमें आनेवाली अच्छी वस्तुओं का प्रतिबिम्ब है, पर उनका असली स्वरूप नहीं, इसलिए उन एक ही प्रकार के बलिदानों के द्वारा, जो प्रति वर्ष अचूक चढ़ाए जाते हैं, पास आनेवालों को कदापि सिद्ध नहीं कर सकती।  <span class="verse" id="V2">२&#160;</span>नहीं तो उनका चढ़ाना बन्द क्यों न हो जाता? इसलिए कि जब सेवा करनेवाले एक ही बार शुद्ध हो जाते, तो फिर उनका विवेक उन्हें पापी न ठहराता।  <span class="verse" id="V3">३&#160;</span>परन्तु उनके द्वारा प्रति वर्ष पापों का स्मरण हुआ करता है।  <span class="verse" id="V4">४&#160;</span>क्योंकि अनहोना है, कि बैलों और बकरों का लहू पापों को दूर करे*। </div><div class='s'>मसीह का बलिदान पर्याप्त </div><div class='p'> <span class="verse" id="V5">५&#160;</span>इसी कारण मसीह जगत में आते समय कहता है, </div><div class='q'>“बलिदान और भेंट तूने न चाहा, </div><div class='q'>पर मेरे लिये एक देह तैयार किया। </div><div class='q'> <span class="verse" id="V6">६&#160;</span>होमबलियों और पापबलियों से तू प्रसन्‍न नहीं हुआ। </div><div class='q'> <span class="verse" id="V7">७&#160;</span>तब मैंने कहा, ‘देख, मैं आ गया हूँ, (पवित्रशास्त्र में मेरे विषय में लिखा हुआ है) ताकि हे परमेश्‍वर तेरी इच्छा पूरी करूँ’।” </div><div class='q'> <span class="verse" id="V8">८&#160;</span>ऊपर तो वह कहता है, “न तूने बलिदान और भेंट और होमबलियों और पापबलियों को चाहा, और न उनसे प्रसन्‍न हुआ,” यद्यपि ये बलिदान तो व्यवस्था के अनुसार चढ़ाए जाते हैं।  <span class="verse" id="V9">९&#160;</span>फिर यह भी कहता है, “देख, मैं आ गया हूँ, ताकि तेरी इच्छा पूरी करूँ,” अतः वह पहले को हटा देता है, ताकि दूसरे को स्थापित करे।  <span class="verse" id="V10">१०&#160;</span>उसी इच्छा से हम यीशु मसीह की देह के एक ही बार बलिदान चढ़ाए जाने के द्वारा पवित्र किए गए हैं। (इब्रा. 10:14) </div><div class='p'> <span class="verse" id="V11">११&#160;</span>और हर एक याजक तो खड़े होकर प्रतिदिन सेवा करता है, और एक ही प्रकार के बलिदान को जो पापों को कभी भी दूर नहीं कर सकते; बार-बार चढ़ाता है। (निर्ग. 29:38-39)  <span class="verse" id="V12">१२&#160;</span>पर यह व्यक्ति तो पापों के बदले एक ही बलिदान सर्वदा के लिये चढ़ाकर परमेश्‍वर के दाहिने जा बैठा।  <span class="verse" id="V13">१३&#160;</span>और उसी समय से इसकी प्रतीक्षा कर रहा है, कि उसके बैरी उसके पाँवों के नीचे की चौकी बनें। (भज. 110:1)  <span class="verse" id="V14">१४&#160;</span>क्योंकि उसने एक ही चढ़ावे के द्वारा उन्हें जो पवित्र किए जाते हैं, सर्वदा के लिये सिद्ध कर दिया है। </div><div class='p'> <span class="verse" id="V15">१५&#160;</span>और पवित्र आत्मा भी हमें यही गवाही देता है; क्योंकि उसने पहले कहा था </div><div class='q'> <span class="verse" id="V16">१६&#160;</span>“प्रभु कहता है; कि जो वाचा मैं </div><div class='q'>उन दिनों के बाद उनसे बाँधूँगा वह यह है कि </div><div class='q'>मैं अपनी व्यवस्थाओं को उनके हृदय पर लिखूँगा </div><div class='q'>और मैं उनके विवेक में डालूँगा।” </div><div class='q'> <span class="verse" id="V17">१७&#160;</span>(फिर वह यह कहता है,) “मैं उनके पापों को, और उनके अधर्म के कामों को फिर कभी स्मरण न करूँगा।” (इब्रा. 8:12, यिर्म. 31:34) </div><div class='p'> <span class="verse" id="V18">१८&#160;</span>और जब इनकी क्षमा हो गई है, तो फिर पाप का बलिदान नहीं रहा। </div><div class='s'>साहस के साथ परमेश्‍वर तक पहुँच </div><div class='p'> <span class="verse" id="V19">१९&#160;</span>इसलिए हे भाइयों, जब कि हमें यीशु के लहू के द्वारा उस नये और जीविते मार्ग से पवित्रस्‍थान में प्रवेश करने का साहस हो गया है,  <span class="verse" id="V20">२०&#160;</span>जो उसने परदे अर्थात् अपने शरीर में से होकर, हमारे लिये अभिषेक किया है,  <span class="verse" id="V21">२१&#160;</span>और इसलिए कि हमारा ऐसा महान याजक है, जो परमेश्‍वर के घर का अधिकारी है।  <span class="verse" id="V22">२२&#160;</span>तो आओ; हम सच्चे मन, और पूरे विश्वास के साथ, और विवेक का दोष दूर करने के लिये हृदय पर छिड़काव लेकर, और देह को शुद्ध जल से धुलवाकर परमेश्‍वर के समीप जाएँ*। (इफि. 5:26, 1 पत. 3:21, यहे. 36:25) </div><div class='p'> <span class="verse" id="V23">२३&#160;</span>और अपनी आशा के अंगीकार को दृढ़ता से थामे रहें; क्योंकि जिस ने प्रतिज्ञा की है, वह विश्वासयोग्य है।  <span class="verse" id="V24">२४&#160;</span>और प्रेम, और भले कामों में उस्काने के लिये एक दूसरे की चिन्ता किया करें।  <span class="verse" id="V25">२५&#160;</span>और एक दूसरे के साथ इकट्ठा होना न छोड़ें, जैसे कि कितनों की रीति है, पर एक दूसरे को समझाते रहें; और ज्यों-ज्यों उस दिन को निकट आते देखो, त्यों-त्यों और भी अधिक यह किया करो। </div><div class='p'> <span class="verse" id="V26">२६&#160;</span>क्योंकि सच्चाई की पहचान प्राप्त करने के बाद यदि हम जान-बूझकर पाप करते रहें, तो पापों के लिये फिर कोई बलिदान बाकी नहीं।  <span class="verse" id="V27">२७&#160;</span>हाँ, दण्ड की एक भयानक उम्मीद और आग का ज्वलन बाकी है जो विरोधियों को भस्म कर देगा। (यशा. 26:11) </div><div class='p'> <span class="verse" id="V28">२८&#160;</span>जब कि मूसा की व्यवस्था का न माननेवाला दो या तीन जनों की गवाही पर, बिना दया के मार डाला जाता है। (व्य. 17:6, व्य. 19:15)  <span class="verse" id="V29">२९&#160;</span>तो सोच लो कि वह कितने और भी भारी दण्ड के योग्य ठहरेगा, जिस ने परमेश्‍वर के पुत्र को पाँवों से रौंदा, और वाचा के लहू को जिसके द्वारा वह पवित्र ठहराया गया था, अपवित्र जाना हैं, और अनुग्रह की आत्मा का अपमान किया। (इब्रा. 12:25) </div><div class='p'> <span class="verse" id="V30">३०&#160;</span>क्योंकि हम उसे जानते हैं, जिस ने कहा, “पलटा लेना मेरा काम है, मैं ही बदला दूँगा।” और फिर यह, कि “प्रभु अपने लोगों का न्याय करेगा।” (व्य. 32:35-36, भज. 135:14)  <span class="verse" id="V31">३१&#160;</span>जीविते परमेश्‍वर के हाथों में पड़ना भयानक बात है। </div><div class='p'> <span class="verse" id="V32">३२&#160;</span>परन्तु उन पहले दिनों को स्मरण करो, जिनमें तुम ज्योति पा कर दुःखों के बड़े संघर्ष में स्थिर रहे।  <span class="verse" id="V33">३३&#160;</span>कुछ तो यह, कि तुम निन्दा, और क्लेश सहते हुए तमाशा बने, और कुछ यह, कि तुम उनके सहभागी हुए जिनकी दुर्दशा की जाती थी।  <span class="verse" id="V34">३४&#160;</span>क्योंकि तुम कैदियों के दुःख में भी दुःखी हुए, और अपनी संपत्ति भी आनन्द से लुटने दी; यह जानकर, कि तुम्हारे पास एक और भी उत्तम और सर्वदा ठहरनेवाली संपत्ति है। </div><div class='p'> <span class="verse" id="V35">३५&#160;</span>इसलिए, अपना साहस न छोड़ो क्योंकि उसका प्रतिफल बड़ा है।  <span class="verse" id="V36">३६&#160;</span>क्योंकि तुम्हें धीरज रखना अवश्य है, ताकि परमेश्‍वर की इच्छा को पूरी करके तुम प्रतिज्ञा का फल पाओ। </div><div class='q'> <span class="verse" id="V37">३७&#160;</span>“क्योंकि अब बहुत ही थोड़ा समय रह गया है </div><div class='q'>जब कि आनेवाला आएगा, और देर न करेगा। </div><div class='q'> <span class="verse" id="V38">३८&#160;</span>और मेरा धर्मी जन विश्वास से जीवित रहेगा, </div><div class='q'>और यदि वह पीछे हट जाए तो मेरा मन उससे प्रसन्‍न न होगा।” (हब. 2:4, गला. 3:11) </div><div class='p'> <span class="verse" id="V39">३९&#160;</span>पर हम हटनेवाले नहीं, कि नाश हो जाएँ पर विश्वास करनेवाले हैं, कि प्राणों को बचाएँ। </div><ul class='tnav'>
<li><a href='index.htm'>इब्रानियों</a></li>
<li><a href='HEB09.htm'>&lt;</a></li>
<li><a href='HEB.htm'>१०</a></li>
<li><a href='HEB11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
