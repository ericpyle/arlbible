<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मत्ती १३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मत्ती</a></li>
<li><a href='MAT12.htm'>&lt;</a></li>
<li><a href='MAT.htm'>१३</a></li>
<li><a href='MAT14.htm'>&gt;</a></li>
</ul>
<div class="main">
 
<div class='chapterlabel' id="V0"> १३</div><div class='s'>केवल अच्छी भूमि में फलों के उत्पादन का दृष्टान्त </div><div class='p'> <span class="verse" id="V1">१&#160;</span>उसी दिन यीशु घर से निकलकर झील के किनारे जा बैठा।  <span class="verse" id="V2">२&#160;</span>और उसके पास ऐसी बड़ी भीड़ इकट्ठी हुई कि वह नाव पर चढ़ गया, और सारी भीड़ किनारे पर खड़ी रही।  <span class="verse" id="V3">३&#160;</span>और उसने उनसे दृष्टान्तों* में बहुत सी बातें कही “एक बोनेवाला बीज बोने निकला।  <span class="verse" id="V4">४&#160;</span>बोते समय कुछ बीज मार्ग के किनारे गिरे और पक्षियों ने आकर उन्हें चुग लिया।  <span class="verse" id="V5">५&#160;</span>कुछ बीज पत्थरीली भूमि पर गिरे, जहाँ उन्हें बहुत मिट्टी न मिली और नरम मिट्टी न मिलने के कारण वे जल्द उग आए।  <span class="verse" id="V6">६&#160;</span>पर सूरज निकलने पर वे जल गए, और जड़ न पकड़ने से सूख गए।  <span class="verse" id="V7">७&#160;</span>कुछ बीज झाड़ियों में गिरे, और झाड़ियों ने बढ़कर उन्हें दबा डाला।  <span class="verse" id="V8">८&#160;</span>पर कुछ अच्छी भूमि पर गिरे, और फल लाए, कोई सौ गुना, कोई साठ गुना, कोई तीस गुना।  <span class="verse" id="V9">९&#160;</span>जिसके कान हों वह सुन ले।” </div><div class='s'>दृष्टान्तों का उद्देश्य </div><div class='p'> <span class="verse" id="V10">१०&#160;</span>और चेलों ने पास आकर उससे कहा, “तू उनसे दृष्टान्तों में क्यों बातें करता है?”  <span class="verse" id="V11">११&#160;</span>उसने उत्तर दिया, “तुम को स्वर्ग के राज्य के भेदों की समझ दी गई है, पर उनको नहीं।  <span class="verse" id="V12">१२&#160;</span>क्योंकि जिसके पास है, उसे दिया जाएगा; और उसके पास बहुत हो जाएगा; पर जिसके पास कुछ नहीं है, उससे जो कुछ उसके पास है, वह भी ले लिया जाएगा।  <span class="verse" id="V13">१३&#160;</span>मैं उनसे दृष्टान्तों में इसलिए बातें करता हूँ, कि वे देखते हुए नहीं देखते; और सुनते हुए नहीं सुनते; और नहीं समझते।  <span class="verse" id="V14">१४&#160;</span>और उनके विषय में यशायाह की यह भविष्यद्वाणी पूरी होती है: </div><div class='q'>‘तुम कानों से तो सुनोगे, पर समझोगे नहीं; और आँखों से तो देखोगे, पर तुम्हें न सूझेगा। </div><div class='p'> <span class="verse" id="V15">१५&#160;</span>क्योंकि इन लोगों के मन सुस्त हो गए है, </div><div class='q'>और वे कानों से ऊँचा सुनते हैं और उन्होंने अपनी आँखें मूंद लीं हैं; </div><div class='q'>कहीं ऐसा न हो कि वे आँखों से देखें, </div><div class='q'>और कानों से सुनें और मन से समझें, </div><div class='q'>और फिर जाएँ, और मैं उन्हें चंगा करूँ।’ </div><div class='p'> <span class="verse" id="V16">१६&#160;</span>“पर धन्य है तुम्हारी आँखें, कि वे देखती हैं; और तुम्हारे कान, कि वे सुनते हैं।  <span class="verse" id="V17">१७&#160;</span>क्योंकि मैं तुम से सच कहता हूँ, कि बहुत से भविष्यद्वक्ताओं और धर्मियों ने चाहा कि जो बातें तुम देखते हो, देखें पर न देखीं; और जो बातें तुम सुनते हो, सुनें, पर न सुनीं। </div><div class='s'>अच्छी भूमि के दृष्टान्त की व्याख्या </div><div class='p'> <span class="verse" id="V18">१८&#160;</span>“अब तुम बोनेवाले का दृष्टान्त सुनो  <span class="verse" id="V19">१९&#160;</span>जो कोई राज्य का वचन* सुनकर नहीं समझता, उसके मन में जो कुछ बोया गया था, उसे वह दुष्ट आकर छीन ले जाता है; यह वही है, जो मार्ग के किनारे बोया गया था।  <span class="verse" id="V20">२०&#160;</span>और जो पत्थरीली भूमि पर बोया गया, यह वह है, जो वचन सुनकर तुरन्त आनन्द के साथ मान लेता है।  <span class="verse" id="V21">२१&#160;</span>पर अपने में जड़ न रखने के कारण वह थोड़े ही दिन रह पाता है, और जब वचन के कारण क्लेश या उत्पीड़न होता है, तो तुरन्त ठोकर खाता है।  <span class="verse" id="V22">२२&#160;</span>जो झाड़ियों में बोया गया, यह वह है, जो वचन को सुनता है, पर इस संसार की चिन्ता और धन का धोखा वचन को दबाता है, और वह फल नहीं लाता।  <span class="verse" id="V23">२३&#160;</span>जो अच्छी भूमि में बोया गया, यह वह है, जो वचन को सुनकर समझता है, और फल लाता है कोई सौ गुना, कोई साठ गुना, कोई तीस गुना।” </div><div class='s'>गेहूँ और जंगली बीज का दृष्टान्त </div><div class='p'> <span class="verse" id="V24">२४&#160;</span>यीशु ने उन्हें एक और दृष्टान्त दिया, “स्वर्ग का राज्य उस मनुष्य के समान है जिसने अपने खेत में अच्छा बीज बोया।  <span class="verse" id="V25">२५&#160;</span>पर जब लोग सो रहे थे तो उसका बैरी आकर गेहूँ के बीच जंगली बीज बोकर चला गया।  <span class="verse" id="V26">२६&#160;</span>जब अंकुर निकले और बालें लगी, तो जंगली दाने के पौधे भी दिखाई दिए।  <span class="verse" id="V27">२७&#160;</span>इस पर गृहस्थ के दासों ने आकर उससे कहा, ‘हे स्वामी, क्या तूने अपने खेत में अच्छा बीज न बोया था? फिर जंगली दाने के पौधे उसमें कहाँ से आए?’  <span class="verse" id="V28">२८&#160;</span>उसने उनसे कहा, ‘यह किसी शत्रु का काम है।’ दासों ने उससे कहा, ‘क्या तेरी इच्छा है, कि हम जाकर उनको बटोर लें?’  <span class="verse" id="V29">२९&#160;</span>उसने कहा, ‘नहीं, ऐसा न हो कि जंगली दाने के पौधे बटोरते हुए तुम उनके साथ गेहूँ भी उखाड़ लो।  <span class="verse" id="V30">३०&#160;</span>कटनी तक दोनों को एक साथ बढ़ने दो, और कटनी के समय मैं काटनेवालों से कहूँगा; पहले जंगली दाने के पौधे बटोरकर जलाने के लिये उनके गट्ठे बाँध लो, और गेहूँ को मेरे खत्ते में इकट्ठा करो।’ ” </div><div class='s'>राई के बीज का दृष्टान्त </div><div class='p'> <span class="verse" id="V31">३१&#160;</span>उसने उन्हें एक और दृष्टान्त दिया, “स्वर्ग का राज्य राई के एक दाने के समान है, जिसे किसी मनुष्य ने लेकर अपने खेत में बो दिया।  <span class="verse" id="V32">३२&#160;</span>वह सब बीजों से छोटा तो है पर जब बढ़ जाता है तब सब साग-पात से बड़ा होता है; और ऐसा पेड़ हो जाता है, कि आकाश के पक्षी आकर उसकी डालियों पर बसेरा करते हैं।” </div><div class='s'>ख़मीर का दृष्टान्त </div><div class='p'> <span class="verse" id="V33">३३&#160;</span>उसने एक और दृष्टान्त उन्हें सुनाया, “स्वर्ग का राज्य ख़मीर के समान है जिसको किसी स्त्री ने लेकर तीन पसेरी आटे में मिला दिया और होते-होते वह सब ख़मीर हो गया।” </div><div class='s'>दृष्टान्तों का प्रयोग </div><div class='p'> <span class="verse" id="V34">३४&#160;</span>ये सब बातें यीशु ने दृष्टान्तों में लोगों से कहीं, और बिना दृष्टान्त वह उनसे कुछ न कहता था।  <span class="verse" id="V35">३५&#160;</span>कि जो वचन भविष्यद्वक्ता के द्वारा कहा गया था, वह पूरा हो: “मैं दृष्टान्त कहने को अपना मुँह खोलूँगा मैं उन बातों को जो जगत की उत्पत्ति से गुप्त रही हैं प्रगट करूँगा।” </div><div class='s'>गेहूँ और जंगली बीज के दृष्टान्त की व्याख्या </div><div class='p'> <span class="verse" id="V36">३६&#160;</span>तब वह भीड़ को छोड़कर घर में आया, और उसके चेलों ने उसके पास आकर कहा, “खेत के जंगली दाने का दृष्टान्त हमें समझा दे।”  <span class="verse" id="V37">३७&#160;</span>उसने उनको उत्तर दिया, “अच्छे बीज का बोनेवाला मनुष्य का पुत्र है।  <span class="verse" id="V38">३८&#160;</span>खेत संसार है, अच्छा बीज राज्य के सन्तान, और जंगली बीज दुष्ट के सन्तान हैं।  <span class="verse" id="V39">३९&#160;</span>जिस शत्रु ने उनको बोया वह शैतान है; कटनी जगत का अन्त है: और काटनेवाले स्वर्गदूत हैं।  <span class="verse" id="V40">४०&#160;</span>अतः जैसे जंगली दाने बटोरे जाते और जलाए जाते हैं वैसा ही जगत के अन्त में होगा।  <span class="verse" id="V41">४१&#160;</span>मनुष्य का पुत्र अपने स्वर्गदूतों को भेजेगा, और वे उसके राज्य में से सब ठोकर के कारणों को और कुकर्म करनेवालों को इकट्ठा करेंगे।  <span class="verse" id="V42">४२&#160;</span>और उन्हें आग के कुण्ड* में डालेंगे, वहाँ रोना और दाँत पीसना होगा।  <span class="verse" id="V43">४३&#160;</span>उस समय धर्मी अपने पिता के राज्य में सूर्य के समान चमकेंगे। जिसके कान हों वह सुन ले। </div><div class='s'>गुप्त धन </div><div class='p'> <span class="verse" id="V44">४४&#160;</span>“स्वर्ग का राज्य खेत में छिपे हुए धन के समान है, जिसे किसी मनुष्य ने पा कर छिपा दिया, और आनन्द के मारे जाकर अपना सब कुछ बेचकर उस खेत को मोल लिया। </div><div class='s'>अनमोल मोती </div><div class='p'> <span class="verse" id="V45">४५&#160;</span>“फिर स्वर्ग का राज्य एक व्यापारी के समान है जो अच्छे मोतियों की खोज में था।  <span class="verse" id="V46">४६&#160;</span>जब उसे एक बहुमूल्य मोती मिला तो उसने जाकर अपना सब कुछ बेच डाला और उसे मोल ले लिया। </div><div class='s'>जाल का दृष्टान्त </div><div class='p'> <span class="verse" id="V47">४७&#160;</span>“फिर स्वर्ग का राज्य उस बड़े जाल के समान है, जो समुद्र में डाला गया, और हर प्रकार की मछलियों को समेट लाया।  <span class="verse" id="V48">४८&#160;</span>और जब जाल भर गया, तो मछुए किनारे पर खींच लाए, और बैठकर अच्छी-अच्छी तो बरतनों में इकट्ठा किया और बेकार-बेकार फेंक दी।  <span class="verse" id="V49">४९&#160;</span>जगत के अन्त में ऐसा ही होगा; स्वर्गदूत आकर दुष्टों को धर्मियों से अलग करेंगे,  <span class="verse" id="V50">५०&#160;</span>और उन्हें आग के कुण्ड में डालेंगे। वहाँ रोना और दाँत पीसना होगा। </div><div class='s'>नई और पुरानी शिक्षा का महत्व </div><div class='p'> <span class="verse" id="V51">५१&#160;</span>“क्या तुम ये सब बातें समझ गए?” चेलों ने उत्तर दिया, “हाँ।”  <span class="verse" id="V52">५२&#160;</span>फिर यीशु ने उनसे कहा, “इसलिए हर एक शास्त्री जो स्वर्ग के राज्य का चेला बना है, उस गृहस्थ के समान है जो अपने भण्डार से नई और पुरानी वस्तुएँ निकालता है।” </div><div class='s'>यीशु को नासरत में फिर से आना </div><div class='p'> <span class="verse" id="V53">५३&#160;</span>जब यीशु ये सब दृष्टान्त कह चुका, तो वहाँ से चला गया।  <span class="verse" id="V54">५४&#160;</span>और अपने नगर में आकर उनके आराधनालय में उन्हें ऐसा उपदेश देने लगा; कि वे चकित होकर कहने लगे, “इसको यह ज्ञान और सामर्थ्य के काम कहाँ से मिले?  <span class="verse" id="V55">५५&#160;</span>क्या यह बढ़ई का बेटा नहीं? और क्या इसकी माता का नाम मरियम और इसके भाइयों के नाम याकूब, यूसुफ, शमौन और यहूदा नहीं?  <span class="verse" id="V56">५६&#160;</span>और क्या इसकी सब बहनें हमारे बीच में नहीं रहती? फिर इसको यह सब कहाँ से मिला?” </div><div class='p'> <span class="verse" id="V57">५७&#160;</span>इस प्रकार उन्होंने उसके कारण ठोकर खाई, पर यीशु ने उनसे कहा, “भविष्यद्वक्ता अपने नगर और अपने घर को छोड़ और कहीं निरादर नहीं होता।”  <span class="verse" id="V58">५८&#160;</span>और उसने वहाँ उनके अविश्वास के कारण बहुत सामर्थ्य के काम नहीं किए। </div><ul class='tnav'>
<li><a href='index.htm'>मत्ती</a></li>
<li><a href='MAT12.htm'>&lt;</a></li>
<li><a href='MAT.htm'>१३</a></li>
<li><a href='MAT14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
