<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मत्ती १०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मत्ती</a></li>
<li><a href='MAT09.htm'>&lt;</a></li>
<li><a href='MAT.htm'>१०</a></li>
<li><a href='MAT11.htm'>&gt;</a></li>
</ul>
<div class="main">
 
<div class='chapterlabel' id="V0"> १०</div><div class='s'>बारह प्रेरित </div><div class='p'> <span class="verse" id="V1">१&#160;</span>फिर उसने अपने बारह चेलों को पास बुलाकर, उन्हें अशुद्ध आत्माओं पर अधिकार दिया, कि उन्हें निकालें और सब प्रकार की बीमारियों और सब प्रकार की दुर्बलताओं को दूर करें।  <span class="verse" id="V2">२&#160;</span>इन बारह प्रेरितों* के नाम ये हैं पहला शमौन, जो पतरस कहलाता है, और उसका भाई अन्द्रियास; जब्दी का पुत्र याकूब, और उसका भाई यूहन्ना;  <span class="verse" id="V3">३&#160;</span>फिलिप्पुस और बरतुल्मै, थोमा, और चुंगी लेनेवाला मत्ती, हलफईस का पुत्र याकूब और तद्दै।  <span class="verse" id="V4">४&#160;</span>शमौन कनानी*, और यहूदा इस्करियोती, जिसने उसे पकड़वाया। </div><div class='s'>चेलों को सेवा के लिए भेजा जाना </div><div class='p'> <span class="verse" id="V5">५&#160;</span>इन बारहों को यीशु ने यह निर्देश देकर भेजा, “अन्यजातियों की ओर न जाना, और सामरियों के किसी नगर में प्रवेश न करना। (यिर्म. 50:6)  <span class="verse" id="V6">६&#160;</span>परन्तु इस्राएल के घराने ही की खोई हुई भेड़ों के पास जाना।  <span class="verse" id="V7">७&#160;</span>और चलते-चलते प्रचार करके कहो कि स्वर्ग का राज्य निकट आ गया है।  <span class="verse" id="V8">८&#160;</span>बीमारों को चंगा करो: मरे हुओं को जिलाओ, कोढ़ियों को शुद्ध करो, दुष्टात्माओं को निकालो। तुम ने सेंत-मेंत पाया है, सेंत-मेंत दो।  <span class="verse" id="V9">९&#160;</span>अपने बटुओं में न तो सोना, और न रूपा, और न तांबा रखना।  <span class="verse" id="V10">१०&#160;</span>मार्ग के लिये न झोली रखो, न दो कुर्ता, न जूते और न लाठी लो, क्योंकि मजदूर को उसका भोजन मिलना चाहिए। </div><div class='p'> <span class="verse" id="V11">११&#160;</span>“जिस किसी नगर या गाँव में जाओ तो पता लगाओ कि वहाँ कौन योग्य है? और जब तक वहाँ से न निकलो, उसी के यहाँ रहो।  <span class="verse" id="V12">१२&#160;</span>और घर में प्रवेश करते हुए उसे आशीष देना।  <span class="verse" id="V13">१३&#160;</span>यदि उस घर के लोग योग्य होंगे तो तुम्हारा कल्याण उन पर पहुँचेगा परन्तु यदि वे योग्य न हों तो तुम्हारा कल्याण तुम्हारे पास लौट आएगा।  <span class="verse" id="V14">१४&#160;</span>और जो कोई तुम्हें ग्रहण न करे, और तुम्हारी बातें न सुने, उस घर या उस नगर से निकलते हुए अपने पाँवों की धूल झाड़ डालो।  <span class="verse" id="V15">१५&#160;</span>मैं तुम से सच कहता हूँ, कि न्याय के दिन उस नगर की दशा से सदोम और गमोरा के नगरों की दशा अधिक सहने योग्य होगी। </div><div class='s'>आनेवाला कठिन समय </div><div class='p'> <span class="verse" id="V16">१६&#160;</span>“देखो, मैं तुम्हें भेड़ों की तरह भेड़ियों के बीच में भेजता हूँ इसलिए साँपों की तरह बुद्धिमान और कबूतरों की तरह भोले बनो।  <span class="verse" id="V17">१७&#160;</span>परन्तु लोगों से सावधान रहो, क्योंकि वे तुम्हें सभाओं में सौंपेंगे, और अपने आराधनालयों में तुम्हें कोड़े मारेंगे।  <span class="verse" id="V18">१८&#160;</span>तुम मेरे लिये राज्यपालों और राजाओं के सामने उन पर, और अन्यजातियों पर गवाह होने के लिये पेश किये जाओगे।  <span class="verse" id="V19">१९&#160;</span>जब वे तुम्हें पकड़वाएँगे तो यह चिन्ता न करना, कि तुम कैसे बोलोगे और क्‍या कहोगे; क्योंकि जो कुछ तुम को कहना होगा, वह उसी समय तुम्हें बता दिया जाएगा।  <span class="verse" id="V20">२०&#160;</span>क्योंकि बोलनेवाले तुम नहीं हो परन्तु तुम्हारे पिता का आत्मा तुम्हारे द्वारा बोलेगा। </div><div class='p'> <span class="verse" id="V21">२१&#160;</span>“भाई अपने भाई को और पिता अपने पुत्र को, मरने के लिये सौंपेंगे, और बच्चे माता-पिता के विरोध में उठकर उन्हें मरवा डालेंगे। (मीका 7:6)  <span class="verse" id="V22">२२&#160;</span>मेरे नाम के कारण सब लोग तुम से बैर करेंगे, पर जो अन्त तक धीरज धरेगा उसी का उद्धार होगा।  <span class="verse" id="V23">२३&#160;</span>जब वे तुम्हें एक नगर में सताएँ, तो दूसरे को भाग जाना। मैं तुम से सच कहता हूँ, तुम मनुष्य के पुत्र के आने से पहले इस्राएल के सब नगरों में से गए भी न होंगे। </div><div class='s'>चेला होने का अर्थ </div><div class='p'> <span class="verse" id="V24">२४&#160;</span>“चेला अपने गुरु से बड़ा नहीं; और न ही दास अपने स्वामी से।  <span class="verse" id="V25">२५&#160;</span>चेले का गुरु के, और दास का स्वामी के बराबर होना ही बहुत है; जब उन्होंने घर के स्वामी को शैतान* कहा तो उसके घरवालों को क्यों न कहेंगे? </div><div class='s'>किस से डरे? </div><div class='p'> <span class="verse" id="V26">२६&#160;</span>“इसलिए उनसे मत डरना, क्योंकि कुछ ढँका नहीं, जो खोला न जाएगा; और न कुछ छिपा है, जो जाना न जाएगा।  <span class="verse" id="V27">२७&#160;</span>जो मैं तुम से अंधियारे में कहता हूँ, उसे उजियाले में कहो; और जो कानों कान सुनते हो, उसे छतों पर से प्रचार करो।  <span class="verse" id="V28">२८&#160;</span>जो शरीर को मार सकते है, पर आत्मा को मार नहीं सकते, उनसे मत डरना; पर उसी से डरो, जो आत्मा और शरीर दोनों को नरक में नाश कर सकता है।  <span class="verse" id="V29">२९&#160;</span>क्या एक पैसे में दो गौरैये नहीं बिकती? फिर भी तुम्हारे पिता की इच्छा के बिना उनमें से एक भी भूमि पर नहीं गिर सकती।  <span class="verse" id="V30">३०&#160;</span>तुम्हारे सिर के बाल भी सब गिने हुए हैं। (लूका 12:7)  <span class="verse" id="V31">३१&#160;</span>इसलिए, डरो नहीं; तुम बहुत गौरैयों से बढ़कर मूल्यवान हो। </div><div class='s'>यीशु को स्वीकार या अस्वीकार करना </div><div class='p'> <span class="verse" id="V32">३२&#160;</span>“जो कोई मनुष्यों के सामने मुझे मान लेगा, उसे मैं भी अपने स्वर्गीय पिता के सामने मान लूँगा।  <span class="verse" id="V33">३३&#160;</span>पर जो कोई मनुष्यों के सामने मेरा इन्कार करेगा उसे मैं भी अपने स्वर्गीय पिता के सामने इन्कार करूँगा। </div><div class='p'> <span class="verse" id="V34">३४&#160;</span>“यह न समझो, कि मैं पृथ्वी पर मिलाप कराने को आया हूँ; मैं मिलाप कराने को नहीं, पर तलवार चलवाने आया हूँ।  <span class="verse" id="V35">३५&#160;</span>मैं तो आया हूँ, कि मनुष्य को उसके पिता से, और बेटी को उसकी माँ से, और बहू को उसकी सास से अलग कर दूँ।  <span class="verse" id="V36">३६&#160;</span>मनुष्य के बैरी उसके घर ही के लोग होंगे। </div><div class='p'> <span class="verse" id="V37">३७&#160;</span>“जो माता या पिता को मुझसे अधिक प्रिय जानता है, वह मेरे योग्य नहीं और जो बेटा या बेटी को मुझसे अधिक प्रिय जानता है, वह मेरे योग्य नहीं। (लूका 14:26)  <span class="verse" id="V38">३८&#160;</span>और जो अपना क्रूस लेकर* मेरे पीछे न चले वह मेरे योग्य नहीं।  <span class="verse" id="V39">३९&#160;</span>जो अपने प्राण बचाता है, वह उसे खोएगा; और जो मेरे कारण अपना प्राण खोता है, वह उसे पाएगा। </div><div class='s'>प्रतिफल </div><div class='p'> <span class="verse" id="V40">४०&#160;</span>“जो तुम्हें ग्रहण करता है, वह मुझे ग्रहण करता है; और जो मुझे ग्रहण करता है, वह मेरे भेजनेवाले को ग्रहण करता है।  <span class="verse" id="V41">४१&#160;</span>जो भविष्यद्वक्ता को भविष्यद्वक्ता जानकर ग्रहण करे, वह भविष्यद्वक्ता का बदला पाएगा; और जो धर्मी जानकर धर्मी को ग्रहण करे, वह धर्मी का बदला पाएगा।  <span class="verse" id="V42">४२&#160;</span>जो कोई इन छोटों में से एक को चेला जानकर केवल एक कटोरा ठण्डा पानी पिलाए, मैं तुम से सच कहता हूँ, वह अपना पुरस्‍कार कभी नहीं खोएगा।” </div><ul class='tnav'>
<li><a href='index.htm'>मत्ती</a></li>
<li><a href='MAT09.htm'>&lt;</a></li>
<li><a href='MAT.htm'>१०</a></li>
<li><a href='MAT11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
