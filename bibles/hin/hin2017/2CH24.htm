<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 2 इतिहास २४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 इतिहास</a></li>
<li><a href='2CH23.htm'>&lt;</a></li>
<li><a href='2CH.htm'>२४</a></li>
<li><a href='2CH25.htm'>&gt;</a></li>
</ul>
<div class="main">
 
<div class='chapterlabel' id="V0"> २४</div><div class='s'>योआश का राज्य </div><div class='p'> <span class="verse" id="V1">१&#160;</span>जब योआश राजा हुआ, तब वह सात वर्ष का था, और यरूशलेम में चालीस वर्ष तक राज्य करता रहा। उसकी माता का नाम सिब्या था, जो बेर्शेबा की थी।  <span class="verse" id="V2">२&#160;</span>जब तक यहोयादा याजक जीवित रहा, तब तक योआश वह काम करता रहा जो यहोवा की दृष्टि में ठीक है।  <span class="verse" id="V3">३&#160;</span>यहोयादा ने उसके दो विवाह कराए और उससे बेटे-बेटियाँ उत्‍पन्‍न हुईं। </div><div class='s'>मन्दिर की मरम्मत </div><div class='p'> <span class="verse" id="V4">४&#160;</span>इसके बाद योआश के मन में यहोवा के भवन की मरम्मत करने की इच्छा उपजी।  <span class="verse" id="V5">५&#160;</span>तब उसने याजकों और लेवियों को इकट्ठा करके कहा, “प्रति वर्ष यहूदा के नगरों में जा-जाकर सब इस्राएलियों से रुपये लिया करो जिससे तुम्हारे परमेश्‍वर के भवन की मरम्मत हो; देखो इस काम में फुर्ती करो।” तो भी लेवियों ने कुछ फुर्ती न की।  <span class="verse" id="V6">६&#160;</span>तब राजा ने यहोयादा महायाजक को बुलवाकर पूछा, “क्या कारण है कि तूने लेवियों को दृढ़ आज्ञा नहीं दी कि वे यहूदा और यरूशलेम से उस चन्दे के रुपये ले आएँ जिसका नियम यहोवा के दास मूसा और इस्राएल की मण्डली ने साक्षीपत्र के तम्बू के निमित्त चलाया था।”  <span class="verse" id="V7">७&#160;</span>उस दुष्ट स्त्री अतल्याह के बेटों ने तो परमेश्‍वर के भवन को तोड़ दिया था, और यहोवा के भवन की सब पवित्र की हुई वस्तुएँ बाल देवताओं के लिये प्रयोग की थीं।  <span class="verse" id="V8">८&#160;</span>राजा ने एक सन्दूक बनाने की आज्ञा दी और वह यहोवा के भवन के फाटक के पास बाहर रखा गया।  <span class="verse" id="V9">९&#160;</span>तब यहूदा और यरूशलेम में यह प्रचार किया गया कि जिस चन्दे का नियम परमेश्‍वर के दास मूसा ने जंगल में इस्राएल में चलाया था, उसके रुपये यहोवा के निमित्त ले आओ।  <span class="verse" id="V10">१०&#160;</span>तो सब हाकिम और प्रजा के सब लोग आनन्दित हो रुपये लाकर जब तक चन्दा पूरा न हुआ तब तक सन्दूक में डालते गए।  <span class="verse" id="V11">११&#160;</span>जब-जब वह सन्दूक लेवियों के हाथ से राजा के प्रधानों के पास पहुँचाया जाता और यह जान पड़ता था कि उसमें रुपये बहुत हैं, तब-तब राजा के प्रधान और महायाजक के अधिकारी आकर सन्दूक को खाली करते और तब उसे फिर उसके स्थान पर रख देते थे। उन्होंने प्रतिदिन ऐसा किया और बहुत रुपये इकट्ठा किए।  <span class="verse" id="V12">१२&#160;</span>तब राजा और यहोयादा ने वह रुपये यहोवा के भवन में काम करनेवालों को दे दिए, और उन्होंने राजमिस्त्रियों और बढ़इयों को यहोवा के भवन के सुधारने के लिये, और लोहारों और ठठेरों को यहोवा के भवन की मरम्मत करने के लिये मजदूरी पर रखा।  <span class="verse" id="V13">१३&#160;</span>कारीगर काम करते गए और काम पूरा होता गया, और उन्होंने परमेश्‍वर का भवन जैसा का तैसा बनाकर दृढ़ कर दिया।  <span class="verse" id="V14">१४&#160;</span>जब उन्होंने वह काम पूरा कर लिया, तब वे शेष रुपये राजा और यहोयादा के पास ले गए, और उनसे यहोवा के भवन के लिये पात्र बनाए गए, अर्थात् सेवा टहल करने और होमबलि चढ़ाने के पात्र और धूपदान आदि सोने चाँदी के पात्र। जब तक यहोयादा जीवित रहा, तब तक यहोवा के भवन में होमबलि नित्य चढ़ाए जाते थे। </div><div class='s'>यहोयादा की मृत्यु और योआश का परमेश्‍वर से फिरना </div><div class='p'> <span class="verse" id="V15">१५&#160;</span>परन्तु यहोयादा बूढ़ा हो गया और दीर्घायु होकर मर गया। जब वह मर गया तब एक सौ तीस वर्ष का था।  <span class="verse" id="V16">१६&#160;</span>और दाऊदपुर में राजाओं के बीच उसको मिट्टी दी गई*, क्योंकि उसने इस्राएल में और परमेश्‍वर के और उसके भवन के विषय में भला किया था।  <span class="verse" id="V17">१७&#160;</span>यहोयादा के मरने के बाद यहूदा के हाकिमों ने राजा के पास जाकर उसे दण्डवत् की, और राजा ने उनकी मानी।  <span class="verse" id="V18">१८&#160;</span>तब वे अपने पितरों के परमेश्‍वर यहोवा का भवन छोड़कर अशेरों और मूरतों की उपासना करने लगे। अतः उनके ऐसे दोषी होने के कारण परमेश्‍वर का क्रोध यहूदा और यरूशलेम पर भड़का।  <span class="verse" id="V19">१९&#160;</span>तो भी उसने उनके पास नबी भेजे कि उनको यहोवा के पास फेर लाएँ; और इन्होंने उन्हें चिता दिया, परन्तु उन्होंने कान न लगाया।  <span class="verse" id="V20">२०&#160;</span>तब परमेश्‍वर का आत्मा यहोयादा याजक के पुत्र जकर्याह में समा गया, और वह ऊँचे स्थान पर खड़ा होकर लोगों से कहने लगा*, “परमेश्‍वर यह कहता है, कि तुम यहोवा की आज्ञाओं को क्यों टालते हो? ऐसा करके तुम्हारा भला नहीं हो सकता। देखो, तुमने तो यहोवा को त्याग दिया है, इस कारण उसने भी तुमको त्याग दिया।”  <span class="verse" id="V21">२१&#160;</span>तब लोगों ने उसके विरुद्ध द्रोह की बात करके, राजा की आज्ञा से यहोवा के भवन के आँगन में उस पर पथराव किया।  <span class="verse" id="V22">२२&#160;</span>यों राजा योआश ने वह प्रीति भूलकर जो यहोयादा ने उससे की थी, उसके पुत्र को घात किया। मरते समय उसने कहा, “यहोवा इस पर दृष्टि करके इसका लेखा ले।” </div><div class='s'>अरामियों का आक्रमण </div><div class='p'> <span class="verse" id="V23">२३&#160;</span>नये वर्ष के लगते अरामियों की सेना ने उस पर चढ़ाई की, और यहूदा और यरूशलेम आकर प्रजा में से सब हाकिमों को नाश किया और उनका सब धन लूटकर दमिश्क के राजा के पास भेजा।  <span class="verse" id="V24">२४&#160;</span>अरामियों की सेना थोड़े ही सैनिकों के साथ तो आई, परन्तु यहोवा ने एक बहुत बड़ी सेना उनके हाथ कर दी, क्योंकि उन्होंने अपने पितरों के परमेश्‍वर को त्याग दिया था। इस प्रकार योआश को भी उन्होंने दण्ड दिया*। </div><div class='s'>योआश की हत्या </div><div class='p'> <span class="verse" id="V25">२५&#160;</span>जब वे उसे बहुत ही घायल अवस्था में छोड़ गए, तब उसके कर्मचारियों ने यहोयादा याजक के पुत्रों के खून के कारण उससे द्रोह की बात करके, उसे उसके बिछौने पर ही ऐसा मारा, कि वह मर गया; और उन्होंने उसको दाऊदपुर में मिट्टी दी, परन्तु राजाओं के कब्रिस्तान में नहीं।  <span class="verse" id="V26">२६&#160;</span>जिन्होंने उससे राजद्रोह की गोष्ठी की, वे ये थे, अर्थात् अम्मोनिन शिमात का पुत्र जाबाद और शिम्रित, मोआबिन का पुत्र यहोजाबाद।  <span class="verse" id="V27">२७&#160;</span>उसके बेटों के विषय और उसके विरुद्ध, जो बड़े दण्ड की नबूवत हुई, उसके और परमेश्‍वर के भवन के बनने के विषय ये सब बातें राजाओं के वृत्तान्त की पुस्तक में लिखी हैं। तब उसका पुत्र अमस्याह उसके स्थान पर राजा हुआ। </div><ul class='tnav'>
<li><a href='index.htm'>2 इतिहास</a></li>
<li><a href='2CH23.htm'>&lt;</a></li>
<li><a href='2CH.htm'>२४</a></li>
<li><a href='2CH25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
