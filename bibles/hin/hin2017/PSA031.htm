<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ३१</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA030.htm'>&lt;</a></li>
<li><a href='PSA.htm'>३१</a></li>
<li><a href='PSA032.htm'>&gt;</a></li>
</ul>
<div class="main">
 
<div class='chapterlabel' id="V0"> ३१</div><div class='s'>परमेश्‍वर में भरोसे की प्रार्थना </div><div class='d'>प्रधान बजानेवाले के लिये दाऊद का भजन </div><div class='b'> &#160; </div><div class='q'> <span class="verse" id="V1">१&#160;</span>हे यहोवा, मैं तुझ में शरण लेता हूँ; </div><div class='q'>मुझे कभी लज्जित होना न पड़े; </div><div class='q'>तू अपने धर्मी होने के कारण मुझे छुड़ा ले! </div><div class='q'> <span class="verse" id="V2">२&#160;</span>अपना कान मेरी ओर लगाकर </div><div class='q'>तुरन्त मुझे छुड़ा ले! (भज. 102:2) </div><div class='q'> <span class="verse" id="V3">३&#160;</span>क्योंकि तू मेरे लिये चट्टान और मेरा गढ़ है; </div><div class='q'>इसलिए अपने नाम के निमित्त मेरी अगुआई कर, </div><div class='q'>और मुझे आगे ले चल। </div><div class='q'> <span class="verse" id="V4">४&#160;</span>जो जाल उन्होंने मेरे लिये बिछाया है </div><div class='q'>उससे तू मुझ को छुड़ा ले, </div><div class='q'>क्योंकि तू ही मेरा दृढ़ गढ़ है। </div><div class='q'> <span class="verse" id="V5">५&#160;</span>मैं अपनी आत्मा को तेरे ही हाथ में सौंप देता हूँ; </div><div class='q'>हे यहोवा, हे विश्वासयोग्य परमेश्‍वर, </div><div class='q'>तूने मुझे मोल लेकर मुक्त किया है। (लूका 23:46, प्रेरि. 7:59, 1 पत. 4:19) </div><div class='q'> <span class="verse" id="V6">६&#160;</span>जो व्यर्थ मूर्तियों पर मन लगाते हैं, </div><div class='q'>उनसे मैं घृणा करता हूँ; </div><div class='q'>परन्तु मेरा भरोसा यहोवा ही पर है। (भज. 24:4) </div><div class='q'> <span class="verse" id="V7">७&#160;</span>मैं तेरी करुणा से मगन और आनन्दित हूँ, </div><div class='q'>क्योंकि तूने मेरे दुःख पर दृष्टि की है, </div><div class='q'>मेरे कष्ट के समय तूने मेरी सुधि ली है, </div><div class='q'> <span class="verse" id="V8">८&#160;</span>और तूने मुझे शत्रु के हाथ में पड़ने नहीं दिया; </div><div class='q'>तूने मेरे पाँवों को चौड़े स्थान में खड़ा किया है। </div><div class='q'> <span class="verse" id="V9">९&#160;</span>हे यहोवा, मुझ पर दया कर क्योंकि मैं संकट में हूँ; </div><div class='q'>मेरी आँखें वरन् मेरा प्राण </div><div class='q'>और शरीर सब शोक के मारे घुले जाते हैं। </div><div class='q'> <span class="verse" id="V10">१०&#160;</span>मेरा जीवन शोक के मारे </div><div class='q'>और मेरी आयु कराहते-कराहते घट चली है; </div><div class='q'>मेरा बल मेरे अधर्म के कारण जाता रहा, </div><div class='q'>ओर मेरी हड्डियाँ घुल गई। </div><div class='q'> <span class="verse" id="V11">११&#160;</span>अपने सब विरोधियों के कारण मेरे पड़ोसियों </div><div class='q'>में मेरी नामधराई हुई है, </div><div class='q'>अपने जान-पहचानवालों के लिये डर का कारण हूँ; </div><div class='q'>जो मुझ को सड़क पर देखते है वह मुझसे दूर भाग जाते हैं। </div><div class='q'> <span class="verse" id="V12">१२&#160;</span>मैं मृतक के समान लोगों के मन से बिसर गया; </div><div class='q'>मैं टूटे बर्तन के समान हो गया हूँ। </div><div class='q'> <span class="verse" id="V13">१३&#160;</span>मैंने बहुतों के मुँह से अपनी निन्दा सुनी, </div><div class='q'>चारों ओर भय ही भय है! </div><div class='q'>जब उन्होंने मेरे विरुद्ध आपस में सम्मति की </div><div class='q'>तब मेरे प्राण लेने की युक्ति की। </div><div class='q'> <span class="verse" id="V14">१४&#160;</span>परन्तु हे यहोवा, मैंने तो तुझी पर भरोसा रखा है, </div><div class='q'>मैंने कहा, “तू मेरा परमेश्‍वर है।” </div><div class='q'> <span class="verse" id="V15">१५&#160;</span>मेरे दिन तेरे हाथ में है; </div><div class='q'>तू मुझे मेरे शत्रुओं </div><div class='q'>और मेरे सतानेवालों के हाथ से छुड़ा। </div><div class='q'> <span class="verse" id="V16">१६&#160;</span>अपने दास पर अपने मुँह का प्रकाश चमका; </div><div class='q'>अपनी करुणा से मेरा उद्धार कर। </div><div class='q'> <span class="verse" id="V17">१७&#160;</span>हे यहोवा, मुझे लज्जित न होने दे </div><div class='q'>क्योंकि मैंने तुझको पुकारा है; </div><div class='q'>दुष्ट लज्जित हों </div><div class='q'>और वे पाताल में चुपचाप पड़े रहें। </div><div class='q'> <span class="verse" id="V18">१८&#160;</span>जो अहंकार और अपमान से धर्मी की निन्दा करते हैं, </div><div class='q'>उनके झूठ बोलनेवाले मुँह बन्द किए जाएँ। (भज. 94:4, भज. 120:2) </div><div class='q'> <span class="verse" id="V19">१९&#160;</span>आहा, तेरी भलाई क्या ही बड़ी है </div><div class='q'>जो तूने अपने डरवैयों के लिये रख छोड़ी है, </div><div class='q'>और अपने शरणागतों के लिये मनुष्यों के </div><div class='q'>सामने प्रगट भी की है। </div><div class='q'> <span class="verse" id="V20">२०&#160;</span>तू उन्हें दर्शन देने के गुप्त स्थान में* मनुष्यों की </div><div class='q'>बुरी गोष्ठी से गुप्त रखेगा; </div><div class='q'>तू उनको अपने मण्डप में झगड़े-रगड़े से </div><div class='q'>छिपा रखेगा। </div><div class='q'> <span class="verse" id="V21">२१&#160;</span>यहोवा धन्य है, </div><div class='q'>क्योंकि उसने मुझे गढ़वाले नगर में रखकर </div><div class='q'>मुझ पर अद्भुत करुणा की है। </div><div class='q'> <span class="verse" id="V22">२२&#160;</span>मैंने तो घबराकर कहा था कि मैं यहोवा की </div><div class='q'>दृष्टि से दूर हो गया। </div><div class='q'>तो भी जब मैंने तेरी दुहाई दी, तब तूने मेरी </div><div class='q'>गिड़गिड़ाहट को सुन लिया। </div><div class='q'> <span class="verse" id="V23">२३&#160;</span>हे यहोवा के सब भक्तों, उससे प्रेम रखो! </div><div class='q'>यहोवा विश्वासयोग्य लोगों की तो रक्षा करता है, </div><div class='q'>परन्तु जो अहंकार करता है, </div><div class='q'>उसको वह भली भाँति बदला देता है*। (भज. 97:10) </div><div class='q'> <span class="verse" id="V24">२४&#160;</span>हे यहोवा पर आशा रखनेवालों, </div><div class='q'>हियाव बाँधो और तुम्हारे हृदय दृढ़ रहें! (1 कुरि. 16:13) </div><ul class='tnav'>
<li><a href='index.htm'>भजन संहिता</a></li>
<li><a href='PSA030.htm'>&lt;</a></li>
<li><a href='PSA.htm'>३१</a></li>
<li><a href='PSA032.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
