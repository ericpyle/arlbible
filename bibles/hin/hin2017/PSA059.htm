<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ५९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA058.htm'>&lt;</a></li>
<li><a href='PSA.htm'>५९</a></li>
<li><a href='PSA060.htm'>&gt;</a></li>
</ul>
<div class="main">
 
<div class='chapterlabel' id="V0"> ५९</div><div class='s'>सुरक्षा के लिये प्रार्थना </div><div class='d'>प्रधान बजानेवाले के लिये अल-तशहेत राग में दाऊद का मिक्ताम; जब शाऊल के भेजे हुए लोगों ने घर का पहरा दिया कि उसको मार डाले </div><div class='b'> &#160; </div><div class='q'> <span class="verse" id="V1">१&#160;</span>हे मेरे परमेश्‍वर, मुझ को शत्रुओं से बचा, </div><div class='q'>मुझे ऊँचे स्थान पर रखकर मेरे विरोधियों से बचा, </div><div class='q'> <span class="verse" id="V2">२&#160;</span>मुझ को बुराई करनेवालों के हाथ से बचा, </div><div class='q'>और हत्यारों से मेरा उद्धार कर। </div><div class='q'> <span class="verse" id="V3">३&#160;</span>क्योंकि देख, वे मेरी घात में लगे हैं; </div><div class='q'>हे यहोवा, मेरा कोई दोष या पाप नहीं है*, </div><div class='q'>तो भी बलवन्त लोग मेरे विरुद्ध इकट्ठे होते हैं। </div><div class='q'> <span class="verse" id="V4">४&#160;</span>मैं निर्दोष हूँ तो भी वे मुझ से लड़ने को मेरी ओर दौड़ते है; </div><div class='q'>जाग और मेरी मदद कर, और यह देख! </div><div class='q'> <span class="verse" id="V5">५&#160;</span>हे सेनाओं के परमेश्‍वर यहोवा, </div><div class='q'>हे इस्राएल के परमेश्‍वर सब अन्यजातियों को दण्ड देने के लिये जाग; </div><div class='q'>किसी विश्वासघाती अत्याचारी पर अनुग्रह न कर। (सेला) </div><div class='q'> <span class="verse" id="V6">६&#160;</span>वे लोग सांझ को लौटकर कुत्ते के समान गुर्राते हैं, </div><div class='q'>और नगर के चारों ओर घूमते हैं। </div><div class='q'> <span class="verse" id="V7">७&#160;</span>देख वे डकारते हैं, उनके मुँह के भीतर तलवारें हैं, </div><div class='q'>क्योंकि वे कहते हैं, “कौन हमें सुनता है?” </div><div class='q'> <span class="verse" id="V8">८&#160;</span>परन्तु हे यहोवा, तू उन पर हँसेगा; </div><div class='q'>तू सब अन्यजातियों को उपहास में उड़ाएगा। </div><div class='q'> <span class="verse" id="V9">९&#160;</span>हे परमेश्‍वर, मेरे बल, मैं तुझ पर ध्यान दूँगा, </div><div class='q'>तू मेरा ऊँचा गढ़ है। </div><div class='q'> <span class="verse" id="V10">१०&#160;</span>परमेश्‍वर करुणा करता हुआ मुझसे मिलेगा; </div><div class='q'>परमेश्‍वर मेरे शत्रुओं के विषय मेरी इच्छा पूरी कर देगा*। </div><div class='q'> <span class="verse" id="V11">११&#160;</span>उन्हें घात न कर, ऐसा न हो कि मेरी प्रजा भूल जाए; </div><div class='q'>हे प्रभु, हे हमारी ढाल! </div><div class='q'>अपनी शक्ति से उन्हें तितर-बितर कर, उन्हें दबा दे। </div><div class='q'> <span class="verse" id="V12">१२&#160;</span>वह अपने मुँह के पाप, और होंठों के वचन, </div><div class='q'>और श्राप देने, और झूठ बोलने के कारण, </div><div class='q'>अभिमान में फँसे हुए पकड़े जाएँ। </div><div class='q'> <span class="verse" id="V13">१३&#160;</span>जलजलाहट में आकर उनका अन्त कर, </div><div class='q'>उनका अन्त कर दे ताकि वे नष्ट हो जाएँ </div><div class='q'>तब लोग जानेंगे कि परमेश्‍वर याकूब पर, </div><div class='q'>वरन् पृथ्वी की छोर तक प्रभुता करता है। (सेला) </div><div class='q'> <span class="verse" id="V14">१४&#160;</span>वे सांझ को लौटकर कुत्ते के समान गुर्राते, </div><div class='q'>और नगर के चारों ओर घूमते है। </div><div class='q'> <span class="verse" id="V15">१५&#160;</span>वे टुकड़े के लिये मारे-मारे फिरते, </div><div class='q'>और तृप्त न होने पर रात भर गुर्राते है। </div><div class='q'> <span class="verse" id="V16">१६&#160;</span>परन्तु मैं तेरी सामर्थ्य का यश गाऊँगा*, </div><div class='q'>और भोर को तेरी करुणा का जयजयकार करूँगा। </div><div class='q'>क्योंकि तू मेरा ऊँचा गढ़ है, </div><div class='q'>और संकट के समय मेरा शरणस्थान ठहरा है। </div><div class='q'> <span class="verse" id="V17">१७&#160;</span>हे मेरे बल, मैं तेरा भजन गाऊँगा, </div><div class='q'>क्योंकि हे परमेश्‍वर, तू मेरा ऊँचा गढ़ </div><div class='q'>और मेरा करुणामय परमेश्‍वर है। </div><ul class='tnav'>
<li><a href='index.htm'>भजन संहिता</a></li>
<li><a href='PSA058.htm'>&lt;</a></li>
<li><a href='PSA.htm'>५९</a></li>
<li><a href='PSA060.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
