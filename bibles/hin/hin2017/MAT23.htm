<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मत्ती २३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मत्ती</a></li>
<li><a href='MAT22.htm'>&lt;</a></li>
<li><a href='MAT.htm'>२३</a></li>
<li><a href='MAT24.htm'>&gt;</a></li>
</ul>
<div class="main">
 
<div class='chapterlabel' id="V0"> २३</div><div class='s'>शास्त्रियों और फरीसियों की आलोचना </div><div class='p'> <span class="verse" id="V1">१&#160;</span>तब यीशु ने भीड़ से और अपने चेलों से कहा,  <span class="verse" id="V2">२&#160;</span>“शास्त्री और फरीसी मूसा की गद्दी पर बैठे हैं;  <span class="verse" id="V3">३&#160;</span>इसलिए वे तुम से जो कुछ कहें वह करना, और मानना, परन्तु उनके जैसा काम मत करना; क्योंकि वे कहते तो हैं पर करते नहीं।  <span class="verse" id="V4">४&#160;</span>वे एक ऐसे भारी बोझ को जिनको उठाना कठिन है, बाँधकर उन्हें मनुष्यों के कंधों पर रखते हैं*; परन्तु आप उन्हें अपनी उँगली से भी सरकाना नहीं चाहते।  <span class="verse" id="V5">५&#160;</span>वे अपने सब काम लोगों को दिखाने के लिये करते हैं वे अपने तावीजों* को चौड़े करते, और अपने वस्त्रों की झालरों को बढ़ाते हैं।  <span class="verse" id="V6">६&#160;</span>भोज में मुख्य-मुख्य जगहें, और आराधनालयों में मुख्य-मुख्य आसन,  <span class="verse" id="V7">७&#160;</span>और बाजारों में नमस्कार और मनुष्य में रब्बी* कहलाना उन्हें भाता है।  <span class="verse" id="V8">८&#160;</span>परन्तु तुम रब्बी न कहलाना, क्योंकि तुम्हारा एक ही गुरु है: और तुम सब भाई हो।  <span class="verse" id="V9">९&#160;</span>और पृथ्वी पर किसी को अपना पिता न कहना, क्योंकि तुम्हारा एक ही पिता है, जो स्वर्ग में है।  <span class="verse" id="V10">१०&#160;</span>और स्वामी भी न कहलाना, क्योंकि तुम्हारा एक ही स्वामी है, अर्थात् मसीह।  <span class="verse" id="V11">११&#160;</span>जो तुम में बड़ा हो, वह तुम्हारा सेवक बने।  <span class="verse" id="V12">१२&#160;</span>जो कोई अपने आप को बड़ा बनाएगा, वह छोटा किया जाएगा: और जो कोई अपने आप को छोटा बनाएगा, वह बड़ा किया जाएगा। </div><div class='p'> <span class="verse" id="V13">१३&#160;</span>“हे कपटी शास्त्रियों और फरीसियों तुम पर हाय! तुम मनुष्यों के विरोध में स्वर्ग के राज्य का द्वार बन्द करते हो, न तो आप ही उसमें प्रवेश करते हो और न उसमें प्रवेश करनेवालों को प्रवेश करने देते हो।  <span class="verse" id="V14">१४&#160;</span>[हे कपटी शास्त्रियों और फरीसियों, तुम पर हाय! तुम विधवाओं के घरों को खा जाते हो, और दिखाने के लिए बड़ी देर तक प्रार्थना करते रहते हो: इसलिए तुम्हें अधिक दण्ड मिलेगा।] </div><div class='p'> <span class="verse" id="V15">१५&#160;</span>“हे कपटी शास्त्रियों और फरीसियों तुम पर हाय! तुम एक जन को अपने मत में लाने के लिये सारे जल और थल में फिरते हो, और जब वह मत में आ जाता है, तो उसे अपने से दुगुना नारकीय बना देते हो। </div><div class='p'> <span class="verse" id="V16">१६&#160;</span>“हे अंधे अगुओं, तुम पर हाय, जो कहते हो कि यदि कोई मन्दिर की शपथ खाए तो कुछ नहीं, परन्तु यदि कोई मन्दिर के सोने की सौगन्ध खाए तो उससे बन्ध जाएगा।  <span class="verse" id="V17">१७&#160;</span>हे मूर्खों, और अंधों, कौन बड़ा है, सोना या वह मन्दिर जिससे सोना पवित्र होता है?  <span class="verse" id="V18">१८&#160;</span>फिर कहते हो कि यदि कोई वेदी की शपथ खाए तो कुछ नहीं, परन्तु जो भेंट उस पर है, यदि कोई उसकी शपथ खाए तो बन्ध जाएगा।  <span class="verse" id="V19">१९&#160;</span>हे अंधों, कौन बड़ा है, भेंट या वेदी जिससे भेंट पवित्र होती है?  <span class="verse" id="V20">२०&#160;</span>इसलिए जो वेदी की शपथ खाता है, वह उसकी, और जो कुछ उस पर है, उसकी भी शपथ खाता है।  <span class="verse" id="V21">२१&#160;</span>और जो मन्दिर की शपथ खाता है, वह उसकी और उसमें रहनेवालों की भी शपथ खाता है।  <span class="verse" id="V22">२२&#160;</span>और जो स्वर्ग की शपथ खाता है, वह परमेश्‍वर के सिंहासन की और उस पर बैठनेवाले की भी शपथ खाता है। </div><div class='p'> <span class="verse" id="V23">२३&#160;</span>“हे कपटी शास्त्रियों, और फरीसियों, तुम पर हाय! तुम पोदीने और सौंफ और जीरे का दसवाँ अंश देते हो, परन्तु तुम ने व्यवस्था की गम्भीर बातों अर्थात् न्याय, और दया, और विश्वास को छोड़ दिया है; चाहिये था कि इन्हें भी करते रहते, और उन्हें भी न छोड़ते।  <span class="verse" id="V24">२४&#160;</span>हे अंधे अगुओं, तुम मच्छर को तो छान डालते हो, परन्तु ऊँट को निगल जाते हो। </div><div class='p'> <span class="verse" id="V25">२५&#160;</span>“हे कपटी शास्त्रियों, और फरीसियों, तुम पर हाय! तुम कटोरे और थाली को ऊपर-ऊपर से तो माँजते हो परन्तु वे भीतर अंधेर असंयम से भरे हुए हैं।  <span class="verse" id="V26">२६&#160;</span>हे अंधे फरीसी, पहले कटोरे और थाली को भीतर से माँज कि वे बाहर से भी स्वच्छ हों*। </div><div class='p'> <span class="verse" id="V27">२७&#160;</span>“हे कपटी शास्त्रियों, और फरीसियों, तुम पर हाय! तुम चूना फिरी हुई कब्रों* के समान हो जो ऊपर से तो सुन्दर दिखाई देती हैं, परन्तु भीतर मुर्दों की हड्डियों और सब प्रकार की मलिनता से भरी हैं।  <span class="verse" id="V28">२८&#160;</span>इसी रीति से तुम भी ऊपर से मनुष्यों को धर्मी दिखाई देते हो, परन्तु भीतर कपट और अधर्म से भरे हुए हो। </div><div class='p'> <span class="verse" id="V29">२९&#160;</span>“हे कपटी शास्त्रियों, और फरीसियों, तुम पर हाय! तुम भविष्यद्वक्ताओं की कब्रें संवारते और धर्मियों की कब्रें बनाते हो।  <span class="verse" id="V30">३०&#160;</span>और कहते हो, ‘यदि हम अपने पूर्वजों के दिनों में होते तो भविष्यद्वक्ताओं की हत्या में उनके सहभागी न होते।’  <span class="verse" id="V31">३१&#160;</span>इससे तो तुम अपने पर आप ही गवाही देते हो, कि तुम भविष्यद्वक्ताओं के हत्यारों की सन्तान हो।  <span class="verse" id="V32">३२&#160;</span>अतः तुम अपने पूर्वजों के पाप का घड़ा भर दो।  <span class="verse" id="V33">३३&#160;</span>हे साँपो, हे करैतों के बच्चों, तुम नरक के दण्ड से कैसे बचोगे?  <span class="verse" id="V34">३४&#160;</span>इसलिए देखो, मैं तुम्हारे पास भविष्यद्वक्ताओं और बुद्धिमानों और शास्त्रियों को भेजता हूँ; और तुम उनमें से कुछ को मार डालोगे, और क्रूस पर चढ़ाओगे; और कुछ को अपनी आराधनालयों में कोड़े मारोगे, और एक नगर से दूसरे नगर में खदेड़ते फिरोगे।  <span class="verse" id="V35">३५&#160;</span>जिससे धर्मी हाबिल से लेकर बिरिक्याह के पुत्र जकर्याह तक, जिसे तुम ने मन्दिर और वेदी के बीच में मार डाला था, जितने धर्मियों का लहू पृथ्वी पर बहाया गया है, वह सब तुम्हारे सिर पर पड़ेगा।  <span class="verse" id="V36">३६&#160;</span>मैं तुम से सच कहता हूँ, ये सब बातें इस पीढ़ी के लोगों पर आ पड़ेंगी। </div><div class='s'>यीशु का यरूशलेम पर विलाप </div><div class='p'> <span class="verse" id="V37">३७&#160;</span>“हे यरूशलेम, हे यरूशलेम! तू जो भविष्यद्वक्ताओं को मार डालता है, और जो तेरे पास भेजे गए, उन्हें पत्थराव करता है, कितनी ही बार मैंने चाहा कि जैसे मुर्गी अपने बच्चों को अपने पंखों के नीचे इकट्ठा करती है, वैसे ही मैं भी तेरे बालकों को इकट्ठा कर लूँ, परन्तु तुम ने न चाहा।  <span class="verse" id="V38">३८&#160;</span>देखो, तुम्हारा घर तुम्हारे लिये उजाड़ छोड़ा जाता है।  <span class="verse" id="V39">३९&#160;</span>क्योंकि मैं तुम से कहता हूँ, कि अब से जब तक तुम न कहोगे, ‘धन्य है वह, जो प्रभु के नाम से आता है’ तब तक तुम मुझे फिर कभी न देखोगे।” </div><ul class='tnav'>
<li><a href='index.htm'>मत्ती</a></li>
<li><a href='MAT22.htm'>&lt;</a></li>
<li><a href='MAT.htm'>२३</a></li>
<li><a href='MAT24.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
