<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब २१</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB20.htm'>&lt;</a></li>
<li><a href='JOB.htm'>२१</a></li>
<li><a href='JOB22.htm'>&gt;</a></li>
</ul>
<div class="main">
 
<div class='chapterlabel' id="V0"> २१</div><div class='s'>अय्यूब का वचन </div><div class='p'> <span class="verse" id="V1">१&#160;</span>तब अय्यूब ने कहा, </div><div class='q'> <span class="verse" id="V2">२&#160;</span>“चित्त लगाकर मेरी बात सुनो; </div><div class='q'>और तुम्हारी शान्ति यही ठहरे। </div><div class='q'> <span class="verse" id="V3">३&#160;</span>मेरी कुछ तो सहो, कि मैं भी बातें करूँ*; </div><div class='q'>और जब मैं बातें कर चुकूँ, तब पीछे ठट्ठा करना। </div><div class='q'> <span class="verse" id="V4">४&#160;</span>क्या मैं किसी मनुष्य की दुहाई देता हूँ? </div><div class='q'>फिर मैं अधीर क्यों न होऊँ? </div><div class='q'> <span class="verse" id="V5">५&#160;</span>मेरी ओर चित्त लगाकर चकित हो, </div><div class='q'>और अपनी-अपनी उँगली दाँत तले दबाओ। </div><div class='q'> <span class="verse" id="V6">६&#160;</span>जब मैं कष्टों को स्मरण करता तब मैं घबरा जाता हूँ, </div><div class='q'>और मेरी देह काँपने लगती है। </div><div class='q'> <span class="verse" id="V7">७&#160;</span>क्या कारण है कि दुष्ट लोग जीवित रहते हैं, </div><div class='q'>वरन् बूढ़े भी हो जाते, और उनका धन बढ़ता जाता है? (अय्यू. 12:6) </div><div class='q'> <span class="verse" id="V8">८&#160;</span>उनकी सन्तान उनके संग, </div><div class='q'>और उनके बाल-बच्चे उनकी आँखों के सामने बने रहते हैं। </div><div class='q'> <span class="verse" id="V9">९&#160;</span>उनके घर में भयरहित कुशल रहता है, </div><div class='q'>और परमेश्‍वर की छड़ी उन पर नहीं पड़ती। </div><div class='q'> <span class="verse" id="V10">१०&#160;</span>उनका सांड गाभिन करता और चूकता नहीं, </div><div class='q'>उनकी गायें बियाती हैं और बच्चा कभी नहीं गिराती। (निर्ग. 23:26) </div><div class='q'> <span class="verse" id="V11">११&#160;</span>वे अपने लड़कों को झुण्ड के झुण्ड बाहर जाने देते हैं, </div><div class='q'>और उनके बच्चे नाचते हैं। </div><div class='q'> <span class="verse" id="V12">१२&#160;</span>वे डफ और वीणा बजाते हुए गाते, </div><div class='q'>और बांसुरी के शब्द से आनन्दित होते हैं। </div><div class='q'> <span class="verse" id="V13">१३&#160;</span>वे अपने दिन सुख से बिताते, </div><div class='q'>और पल भर ही में अधोलोक में उतर जाते हैं। </div><div class='q'> <span class="verse" id="V14">१४&#160;</span>तो भी वे परमेश्‍वर से कहते थे, 'हम से दूर हो! </div><div class='q'>तेरी गति जानने की हमको इच्छा नहीं है। </div><div class='q'> <span class="verse" id="V15">१५&#160;</span>सर्वशक्तिमान क्या है, कि हम उसकी सेवा करें? </div><div class='q'>और यदि हम उससे विनती भी करें तो हमें क्या लाभ होगा?' </div><div class='q'> <span class="verse" id="V16">१६&#160;</span>देखो, उनका कुशल उनके हाथ में नहीं रहता, </div><div class='q'>दुष्ट लोगों का विचार मुझसे दूर रहे। </div><div class='q'> <span class="verse" id="V17">१७&#160;</span>“कितनी बार ऐसे होता है कि दुष्टों का दीपक बुझ जाता है, </div><div class='q'>या उन पर विपत्ति आ पड़ती है; </div><div class='q'>और परमेश्‍वर क्रोध करके उनके हिस्से में शोक देता है, </div><div class='q'> <span class="verse" id="V18">१८&#160;</span>वे वायु से उड़ाए हुए भूसे की, </div><div class='q'>और बवण्डर से उड़ाई हुई भूसी के समान होते हैं। </div><div class='q'> <span class="verse" id="V19">१९&#160;</span>'परमेश्‍वर उसके अधर्म का दण्ड उसके बच्चों के लिये रख छोड़ता है,' </div><div class='q'>वह उसका बदला उसी को दे, ताकि वह जान ले। </div><div class='q'> <span class="verse" id="V20">२०&#160;</span>दुष्ट अपना नाश अपनी ही आँखों से देखे, </div><div class='q'>और सर्वशक्तिमान की जलजलाहट में से आप पी ले। (भज. 75:8) </div><div class='q'> <span class="verse" id="V21">२१&#160;</span>क्योंकि जब उसके महीनों की गिनती कट चुकी, </div><div class='q'>तो अपने बादवाले घराने से उसका क्या काम रहा। </div><div class='q'> <span class="verse" id="V22">२२&#160;</span>क्या परमेश्‍वर को कोई ज्ञान सिखाएगा? </div><div class='q'>वह तो ऊँचे पद पर रहनेवालों का भी न्याय करता है। </div><div class='q'> <span class="verse" id="V23">२३&#160;</span>कोई तो अपने पूरे बल में </div><div class='q'>बड़े चैन और सुख से रहता हुआ मर जाता है। </div><div class='q'> <span class="verse" id="V24">२४&#160;</span>उसकी देह दूध से </div><div class='q'>और उसकी हड्डियाँ गूदे से भरी रहती हैं। </div><div class='q'> <span class="verse" id="V25">२५&#160;</span>और कोई अपने जीव में कुढ़कुढ़कर बिना सुख </div><div class='q'>भोगे मर जाता है। </div><div class='q'> <span class="verse" id="V26">२६&#160;</span>वे दोनों बराबर मिट्टी में मिल जाते हैं, </div><div class='q'>और कीड़े उन्हें ढांक लेते हैं। </div><div class='q'> <span class="verse" id="V27">२७&#160;</span>“देखो, मैं तुम्हारी कल्पनाएँ जानता हूँ, </div><div class='q'>और उन युक्तियों को भी, जो तुम मेरे विषय में अन्याय से करते हो। </div><div class='q'> <span class="verse" id="V28">२८&#160;</span>तुम कहते तो हो, 'रईस का घर कहाँ रहा? </div><div class='q'>दुष्टों के निवास के डेरे कहाँ रहे?' </div><div class='q'> <span class="verse" id="V29">२९&#160;</span>परन्तु क्या तुम ने बटोहियों से कभी नहीं पूछा? </div><div class='q'>क्या तुम उनके इस विषय के प्रमाणों से अनजान हो, </div><div class='q'> <span class="verse" id="V30">३०&#160;</span>कि विपत्ति के दिन के लिये दुर्जन सुरक्षित रखा जाता है; </div><div class='q'>और महाप्रलय के समय के लिये ऐसे लोग बचाए जाते हैं? (अय्यू. 20:29) </div><div class='q'> <span class="verse" id="V31">३१&#160;</span>उसकी चाल उसके मुँह पर कौन कहेगा? और </div><div class='q'>उसने जो किया है, उसका पलटा कौन देगा? </div><div class='q'> <span class="verse" id="V32">३२&#160;</span>तो भी वह कब्र को पहुँचाया जाता है, </div><div class='q'>और लोग उस कब्र की रखवाली करते रहते हैं। </div><div class='q'> <span class="verse" id="V33">३३&#160;</span>नाले के ढेले उसको सुखदायक लगते हैं; </div><div class='q'>और जैसे पूर्वकाल के लोग अनगिनत जा चुके, </div><div class='q'>वैसे ही सब मनुष्य उसके बाद भी चले जाएँगे। </div><div class='q'> <span class="verse" id="V34">३४&#160;</span>तुम्हारे उत्तरों में तो झूठ ही पाया जाता है, </div><div class='q'>इसलिए तुम क्यों मुझे व्यर्थ शान्ति देते हो?” </div><ul class='tnav'>
<li><a href='index.htm'>अय्यूब</a></li>
<li><a href='JOB20.htm'>&lt;</a></li>
<li><a href='JOB.htm'>२१</a></li>
<li><a href='JOB22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
