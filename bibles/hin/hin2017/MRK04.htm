<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मरकुस ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मरकुस</a></li>
<li><a href='MRK03.htm'>&lt;</a></li>
<li><a href='MRK.htm'>४</a></li>
<li><a href='MRK05.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='s'>बीज बोनेवाले का दृष्टान्त </div><div class='p'> <span class="verse" id="V1">१&#160;</span>यीशु फिर झील के किनारे उपदेश देने लगा: और ऐसी बड़ी भीड़ उसके पास इकट्ठी हो गई, कि वह झील में एक नाव पर चढ़कर बैठ गया, और सारी भीड़ भूमि पर झील के किनारे खड़ी रही।  <span class="verse" id="V2">२&#160;</span>और वह उन्हें दृष्टान्तों में बहुत सारी बातें सिखाने लगा, और अपने उपदेश में उनसे कहा,  <span class="verse" id="V3">३&#160;</span>“सुनो! देखो, एक बोनेवाला, बीज बोने के लिये निकला।  <span class="verse" id="V4">४&#160;</span>और बोते समय कुछ तो मार्ग के किनारे गिरा और पक्षियों ने आकर उसे चुग लिया।  <span class="verse" id="V5">५&#160;</span>और कुछ पत्थरीली भूमि पर गिरा जहाँ उसको बहुत मिट्टी न मिली, और नरम मिट्टी मिलने के कारण जल्द उग आया।  <span class="verse" id="V6">६&#160;</span>और जब सूर्य निकला, तो जल गया, और जड़ न पकड़ने के कारण सूख गया।  <span class="verse" id="V7">७&#160;</span>और कुछ तो झाड़ियों में गिरा, और झाड़ियों ने बढ़कर उसे दबा दिया, और वह फल न लाया।  <span class="verse" id="V8">८&#160;</span>परन्तु कुछ अच्छी भूमि पर गिरा; और वह उगा, और बढ़कर फलवन्त हुआ; और कोई तीस गुणा, कोई साठ गुणा और कोई सौ गुणा फल लाया।”  <span class="verse" id="V9">९&#160;</span>और उसने कहा, “जिसके पास सुनने के लिये कान हों वह सुन ले।” </div><div class='s'>दृष्टान्तों का अभिप्राय </div><div class='p'> <span class="verse" id="V10">१०&#160;</span>जब वह अकेला रह गया, तो उसके साथियों ने उन बारह समेत उससे इन दृष्टान्तों के विषय में पूछा।  <span class="verse" id="V11">११&#160;</span>उसने उनसे कहा, “तुम को तो परमेश्‍वर के राज्य के भेद की समझ दी गई है, परन्तु बाहरवालों के लिये सब बातें दृष्टान्तों में होती हैं।  <span class="verse" id="V12">१२&#160;</span>इसलिए कि </div><div class='q'>“वे देखते हुए देखें और उन्हें दिखाई न पड़े </div><div class='q'>और सुनते हुए सुनें भी और न समझें; </div><div class='q'>ऐसा न हो कि वे फिरें, और क्षमा किए जाएँ।” (यशा. 6:9-10, यिर्म. 5:21) </div><div class='s'>बीज बोनेवाले दृष्टान्त की व्याख्या </div><div class='p'> <span class="verse" id="V13">१३&#160;</span>फिर उसने उनसे कहा, “क्या तुम यह दृष्टान्त नहीं समझते? तो फिर और सब दृष्टान्तों को कैसे समझोगे?  <span class="verse" id="V14">१४&#160;</span>बोनेवाला वचन* बोता है।  <span class="verse" id="V15">१५&#160;</span>जो मार्ग के किनारे के हैं जहाँ वचन बोया जाता है, ये वे हैं, कि जब उन्होंने सुना, तो शैतान तुरन्त आकर वचन को जो उनमें बोया गया था, उठा ले जाता है।  <span class="verse" id="V16">१६&#160;</span>और वैसे ही जो पत्थरीली भूमि पर बोए जाते हैं, ये वे हैं, कि जो वचन को सुनकर तुरन्त आनन्द से ग्रहण कर लेते हैं।  <span class="verse" id="V17">१७&#160;</span>परन्तु अपने भीतर जड़ न रखने के कारण वे थोड़े ही दिनों के लिये रहते हैं; इसके बाद जब वचन के कारण उन पर क्लेश या उपद्रव होता है, तो वे तुरन्त ठोकर खाते हैं।  <span class="verse" id="V18">१८&#160;</span>और जो झाड़ियों में बोए गए ये वे हैं जिन्होंने वचन सुना,  <span class="verse" id="V19">१९&#160;</span>और संसार की चिन्ता, और धन का धोखा, और वस्तुओं का लोभ उनमें समाकर वचन को दबा देता है और वह निष्फल रह जाता है।  <span class="verse" id="V20">२०&#160;</span>और जो अच्छी भूमि में बोए गए, ये वे हैं, जो वचन सुनकर ग्रहण करते और फल लाते हैं, कोई तीस गुणा, कोई साठ गुणा, और कोई सौ गुणा।” </div><div class='s'>दीये का दृष्टान्त </div><div class='p'> <span class="verse" id="V21">२१&#160;</span>और उसने उनसे कहा, “क्या दीये को इसलिए लाते हैं कि पैमाने या खाट के नीचे रखा जाए? क्या इसलिए नहीं, कि दीवट पर रखा जाए?  <span class="verse" id="V22">२२&#160;</span>क्योंकि कोई वस्तु छिपी नहीं, परन्तु इसलिए कि प्रगट हो जाए; और न कुछ गुप्त है, पर इसलिए कि प्रगट हो जाए।  <span class="verse" id="V23">२३&#160;</span>यदि किसी के सुनने के कान हों, तो सुन ले।” </div><div class='p'> <span class="verse" id="V24">२४&#160;</span>फिर उसने उनसे कहा, “चौकस रहो, कि क्या सुनते हो? जिस नाप से तुम नापते हो उसी से तुम्हारे लिये भी नापा जाएगा, और तुम को अधिक दिया जाएगा।  <span class="verse" id="V25">२५&#160;</span>क्योंकि जिसके पास है, उसको दिया जाएगा; परन्तु जिसके पास नहीं है उससे वह भी जो उसके पास है; ले लिया जाएगा।” </div><div class='s'>उगने वाले बीज का दृष्टान्त </div><div class='p'> <span class="verse" id="V26">२६&#160;</span>फिर उसने कहा, “परमेश्‍वर का राज्य ऐसा है, जैसे कोई मनुष्य भूमि पर बीज छींटे,  <span class="verse" id="V27">२७&#160;</span>और रात को सोए, और दिन को जागे और वह बीज ऐसे उगें और बढ़े कि वह न जाने।  <span class="verse" id="V28">२८&#160;</span>पृथ्वी आप से आप फल लाती है पहले अंकुर, तब बालें, और तब बालों में तैयार दाना।  <span class="verse" id="V29">२९&#160;</span>परन्तु जब दाना पक जाता है, तब वह तुरन्त हँसिया लगाता है, क्योंकि कटनी आ पहुँची है।” (योए. 3:13) </div><div class='s'>राई के दाने का दृष्टान्त </div><div class='p'> <span class="verse" id="V30">३०&#160;</span>फिर उसने कहा, “हम परमेश्‍वर के राज्य की उपमा किससे दें, और किस दृष्टान्त से उसका वर्णन करें?  <span class="verse" id="V31">३१&#160;</span>वह राई के दाने के समान हैं; कि जब भूमि में बोया जाता है तो भूमि के सब बीजों से छोटा होता है।  <span class="verse" id="V32">३२&#160;</span>परन्तु जब बोया गया, तो उगकर सब साग-पात से बड़ा हो जाता है, और उसकी ऐसी बड़ी डालियाँ निकलती हैं, कि आकाश के पक्षी उसकी छाया में बसेरा कर सकते हैं।”  <span class="verse" id="V33">३३&#160;</span>और वह उन्हें इस प्रकार के बहुत से दृष्टान्त दे देकर उनकी समझ के अनुसार वचन सुनाता था।  <span class="verse" id="V34">३४&#160;</span>और बिना दृष्टान्त कहे उनसे कुछ भी नहीं कहता था; परन्तु एकान्त में वह अपने निज चेलों को सब बातों का अर्थ बताता था। </div><div class='s'>यीशु का आँधी को शान्त करना </div><div class='p'> <span class="verse" id="V35">३५&#160;</span>उसी दिन जब सांझ हुई, तो उसने चेलों से कहा, “आओ, हम पार चलें।”  <span class="verse" id="V36">३६&#160;</span>और वे भीड़ को छोड़कर जैसा वह था, वैसा ही उसे नाव पर साथ ले चले; और उसके साथ, और भी नावें थीं।  <span class="verse" id="V37">३७&#160;</span>तब बड़ी आँधी आई, और लहरें नाव पर यहाँ तक लगीं, कि वह अब पानी से भरी जाती थी।  <span class="verse" id="V38">३८&#160;</span>और वह आप पिछले भाग में गद्दी पर सो रहा था; तब उन्होंने उसे जगाकर उससे कहा, “हे गुरु, क्या तुझे चिन्ता नहीं, कि हम नाश हुए जाते हैं?”  <span class="verse" id="V39">३९&#160;</span>तब उसने उठकर आँधी को डाँटा, और पानी से कहा, “शान्त रह, थम जा!” और आँधी थम गई और बड़ा चैन हो गया।  <span class="verse" id="V40">४०&#160;</span>और उनसे कहा, “तुम क्यों डरते हो? क्या तुम्हें अब तक विश्वास नहीं?” (भज. 107:29)  <span class="verse" id="V41">४१&#160;</span>और वे बहुत ही डर गए और आपस में बोले, “यह कौन है, कि आँधी और पानी भी उसकी आज्ञा मानते हैं?” </div><ul class='tnav'>
<li><a href='index.htm'>मरकुस</a></li>
<li><a href='MRK03.htm'>&lt;</a></li>
<li><a href='MRK.htm'>४</a></li>
<li><a href='MRK05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
