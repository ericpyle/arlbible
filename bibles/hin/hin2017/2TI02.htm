<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 2 तीमुथियुस २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 तीमुथियुस</a></li>
<li><a href='2TI01.htm'>&lt;</a></li>
<li><a href='2TI.htm'>२</a></li>
<li><a href='2TI03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>उत्तम योद्धा </div><div class='p'> <span class="verse" id="V1">१&#160;</span>इसलिए हे मेरे पुत्र, तू उस अनुग्रह से जो मसीह यीशु में है, बलवन्त हो जा।  <span class="verse" id="V2">२&#160;</span>और जो बातें तूने बहुत गवाहों के सामने मुझसे सुनी हैं, उन्हें विश्वासी मनुष्यों को सौंप दे; जो औरों को भी सिखाने के योग्य हों। </div><div class='p'> <span class="verse" id="V3">३&#160;</span>मसीह यीशु के अच्छे योद्धा के समान मेरे साथ दुःख उठा*।  <span class="verse" id="V4">४&#160;</span>जब कोई योद्धा लड़ाई पर जाता है, तो इसलिए कि अपने वरिष्ठ अधिकारी को प्रसन्‍न करे, अपने आप को संसार के कामों में नहीं फँसाता  <span class="verse" id="V5">५&#160;</span>फिर अखाड़े में लड़नेवाला यदि विधि के अनुसार न लड़े तो मुकुट नहीं पाता। </div><div class='p'> <span class="verse" id="V6">६&#160;</span>जो किसान परिश्रम करता है, फल का अंश पहले उसे मिलना चाहिए।  <span class="verse" id="V7">७&#160;</span>जो मैं कहता हूँ, उस पर ध्यान दे और प्रभु तुझे सब बातों की समझ देगा। </div><div class='p'> <span class="verse" id="V8">८&#160;</span>यीशु मसीह को स्मरण रख, जो दाऊद के वंश से हुआ, और मरे हुओं में से जी उठा; और यह मेरे सुसमाचार के अनुसार है।  <span class="verse" id="V9">९&#160;</span>जिसके लिये मैं कुकर्मी के समान दुःख उठाता हूँ, यहाँ तक कि कैद भी हूँ; परन्तु परमेश्‍वर का वचन कैद नहीं*।  <span class="verse" id="V10">१०&#160;</span>इस कारण मैं चुने हुए लोगों के लिये सब कुछ सहता हूँ, कि वे भी उस उद्धार को जो मसीह यीशु में हैं अनन्त महिमा के साथ पाएँ। </div><div class='p'> <span class="verse" id="V11">११&#160;</span>यह बात सच है, कि </div><div class='q'>यदि हम उसके साथ मर गए हैं तो उसके साथ जीएँगे भी। </div><div class='q'> <span class="verse" id="V12">१२&#160;</span>यदि हम धीरज से सहते रहेंगे, तो उसके साथ राज्य भी करेंगे; </div><div class='q'>यदि हम उसका इन्कार करेंगे तो वह भी हमारा इन्कार करेगा। </div><div class='q'> <span class="verse" id="V13">१३&#160;</span>यदि हम विश्वासघाती भी हों तो भी वह विश्वासयोग्य बना रहता है, </div><div class='m'>क्योंकि वह आप अपना इन्कार नहीं कर सकता। (1 थिस्स. 5:24) </div><div class='s'>उत्तम कारीगर </div><div class='p'> <span class="verse" id="V14">१४&#160;</span>इन बातों की सुधि उन्हें दिला, और प्रभु के सामने चिता दे, कि शब्दों पर तर्क-वितर्क न किया करें, जिनसे कुछ लाभ नहीं होता; वरन् सुननेवाले बिगड़ जाते हैं।  <span class="verse" id="V15">१५&#160;</span>अपने आप को परमेश्‍वर का ग्रहणयोग्य और ऐसा काम करनेवाला ठहराने का प्रयत्न कर, जो लज्जित होने न पाए, और जो सत्य के वचन को ठीक रीति से काम में लाता हो। </div><div class='p'> <span class="verse" id="V16">१६&#160;</span>पर अशुद्ध बकवाद से बचा रह; क्योंकि ऐसे लोग और भी अभक्ति में बढ़ते जाएँगे।  <span class="verse" id="V17">१७&#160;</span>और उनका वचन सड़े-घाव की तरह फैलता जाएगा: हुमिनयुस और फिलेतुस उन्हीं में से हैं,  <span class="verse" id="V18">१८&#160;</span>जो यह कहकर कि पुनरुत्थान हो चुका है सत्य से भटक गए हैं, और कितनों के विश्वास को उलट पुलट कर देते हैं।  <span class="verse" id="V19">१९&#160;</span>तो भी परमेश्‍वर की पक्की नींव बनी रहती है, और उस पर यह छाप लगी है: “प्रभु अपनों को पहचानता है,” और “जो कोई प्रभु का नाम लेता है, वह अधर्म से बचा रहे।” (नहू. 1:7)  <span class="verse" id="V20">२०&#160;</span>बड़े घर में न केवल सोने-चाँदी ही के, पर काठ और मिट्टी के बर्तन भी होते हैं; कोई-कोई आदर, और कोई-कोई अनादर के लिये।  <span class="verse" id="V21">२१&#160;</span>यदि कोई अपने आप को इनसे शुद्ध करेगा, तो वह आदर का पात्र, और पवित्र ठहरेगा; और स्वामी के काम आएगा, और हर भले काम के लिये तैयार होगा।  <span class="verse" id="V22">२२&#160;</span>जवानी की अभिलाषाओं से भाग; और जो शुद्ध मन से प्रभु का नाम लेते हैं, उनके साथ धार्मिकता, और विश्वास, और प्रेम, और मेल-मिलाप का पीछा कर।  <span class="verse" id="V23">२३&#160;</span>पर मूर्खता, और अविद्या के विवादों से अलग रह; क्योंकि तू जानता है, कि इनसे झगड़े होते हैं। </div><div class='p'> <span class="verse" id="V24">२४&#160;</span>और प्रभु के दास को झगड़ालू नहीं होना चाहिए, पर सब के साथ कोमल और शिक्षा में निपुण, और सहनशील हो।  <span class="verse" id="V25">२५&#160;</span>और विरोधियों को नम्रता से समझाए, क्या जाने परमेश्‍वर उन्हें मन फिराव का मन दे, कि वे भी सत्य को पहचानें।  <span class="verse" id="V26">२६&#160;</span>और इसके द्वारा शैतान की इच्‍छा पूरी करने के लिये सचेत होकर शैतान के फंदे से छूट जाएँ। </div><ul class='tnav'>
<li><a href='index.htm'>2 तीमुथियुस</a></li>
<li><a href='2TI01.htm'>&lt;</a></li>
<li><a href='2TI.htm'>२</a></li>
<li><a href='2TI03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
