<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA008.htm'>&lt;</a></li>
<li><a href='PSA.htm'>९</a></li>
<li><a href='PSA010.htm'>&gt;</a></li>
</ul>
<div class="main">
 
<div class='chapterlabel' id="V0"> ९</div><div class='s'>विजय के लिये धन्यवाद </div><div class='d'>प्रधान बजानेवाले के लिये मुतलबैयन कि राग पर दाऊद का भजन </div><div class='b'> &#160; </div><div class='q'> <span class="verse" id="V1">१&#160;</span>हे यहोवा परमेश्‍वर मैं अपने पूर्ण मन से तेरा धन्यवाद करूँगा; </div><div class='q'>मैं तेरे सब आश्चर्यकर्मों का वर्णन करूँगा। </div><div class='q'> <span class="verse" id="V2">२&#160;</span>मैं तेरे कारण आनन्दित और प्रफुल्लित होऊँगा, </div><div class='q'>हे परमप्रधान, मैं तेरे नाम का भजन गाऊँगा। </div><div class='q'> <span class="verse" id="V3">३&#160;</span>मेरे शत्रु पराजित होकर पीछे हटते हैं, </div><div class='q'>वे तेरे सामने से ठोकर खाकर नाश होते हैं। </div><div class='q'> <span class="verse" id="V4">४&#160;</span>तूने मेरे मुकद्दमें का न्याय मेरे पक्ष में किया है*; </div><div class='q'>तूने सिंहासन पर विराजमान होकर धर्म से न्याय किया। </div><div class='q'> <span class="verse" id="V5">५&#160;</span>तूने जाति-जाति को झिड़का और दुष्ट को नाश किया है; </div><div class='q'>तूने उनका नाम अनन्तकाल के लिये मिटा दिया है। </div><div class='q'> <span class="verse" id="V6">६&#160;</span>शत्रु अनन्तकाल के लिये उजड़ गए हैं; </div><div class='q'>उनके नगरों को तूने ढा दिया, </div><div class='q'>और उनका नाम और निशान भी मिट गया है। </div><div class='q'> <span class="verse" id="V7">७&#160;</span>परन्तु यहोवा सदैव सिंहासन पर विराजमान है*, </div><div class='q'>उसने अपना सिंहासन न्याय के लिये सिद्ध किया है; </div><div class='q'> <span class="verse" id="V8">८&#160;</span>और वह जगत का न्याय धर्म से करेगा, </div><div class='q'>वह देश-देश के लोगों का मुकद्दमा खराई से निपटाएगा। (भज. 96:13, प्रेरि. 17:31) </div><div class='q'> <span class="verse" id="V9">९&#160;</span>यहोवा पिसे हुओं के लिये ऊँचा गढ़ ठहरेगा, </div><div class='q'>वह संकट के समय के लिये भी ऊँचा गढ़ ठहरेगा। </div><div class='q'> <span class="verse" id="V10">१०&#160;</span>और तेरे नाम के जाननेवाले तुझ पर भरोसा रखेंगे, </div><div class='q'>क्योंकि हे यहोवा तूने अपने खोजियों को त्याग नहीं दिया। </div><div class='q'> <span class="verse" id="V11">११&#160;</span>यहोवा जो सिय्योन में विराजमान है, उसका भजन गाओ! </div><div class='q'>जाति-जाति के लोगों के बीच में उसके महाकर्मों का प्रचार करो! </div><div class='q'> <span class="verse" id="V12">१२&#160;</span>क्योंकि खून का पलटा लेनेवाला उनको स्मरण करता है; </div><div class='q'>वह पिसे हुओं की दुहाई को नहीं भूलता। </div><div class='q'> <span class="verse" id="V13">१३&#160;</span>हे यहोवा, मुझ पर दया कर। देख, मेरे बैरी मुझ पर अत्याचार कर रहे है, </div><div class='q'>तू ही मुझे मृत्यु के फाटकों से बचा सकता है; </div><div class='q'> <span class="verse" id="V14">१४&#160;</span>ताकि मैं सिय्योन के फाटकों के पास तेरे सब गुणों का वर्णन करूँ, </div><div class='q'>और तेरे किए हुए उद्धार से मगन होऊँ। </div><div class='q'> <span class="verse" id="V15">१५&#160;</span>अन्य जातिवालों ने जो गड्ढा खोदा था, उसी में वे आप गिर पड़े; </div><div class='q'>जो जाल उन्होंने लगाया था, उसमें उन्हीं का पाँव फंस गया। </div><div class='q'> <span class="verse" id="V16">१६&#160;</span>यहोवा ने अपने को प्रगट किया, उसने न्याय किया है; </div><div class='q'>दुष्ट अपने किए हुए कामों में फंस जाता है। (हिग्गायोन*, सेला) </div><div class='q'> <span class="verse" id="V17">१७&#160;</span>दुष्ट अधोलोक में लौट जाएँगे, </div><div class='q'>तथा वे सब जातियाँ भी जो परमेश्‍वर को भूल जाती है। </div><div class='q'> <span class="verse" id="V18">१८&#160;</span>क्योंकि दरिद्र लोग अनन्तकाल तक बिसरे हुए न रहेंगे, </div><div class='q'>और न तो नम्र लोगों की आशा सर्वदा के लिये नाश होगी। </div><div class='q'> <span class="verse" id="V19">१९&#160;</span>हे यहोवा, उठ, मनुष्य प्रबल न होने पाए! </div><div class='q'>जातियों का न्याय तेरे सम्मुख किया जाए। </div><div class='q'> <span class="verse" id="V20">२०&#160;</span>हे यहोवा, उनको भय दिला! </div><div class='q'>जातियाँ अपने को मनुष्यमात्र ही जानें। (सेला) </div><ul class='tnav'>
<li><a href='index.htm'>भजन संहिता</a></li>
<li><a href='PSA008.htm'>&lt;</a></li>
<li><a href='PSA.htm'>९</a></li>
<li><a href='PSA010.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
