<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ३७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA036.htm'>&lt;</a></li>
<li><a href='PSA.htm'>३७</a></li>
<li><a href='PSA038.htm'>&gt;</a></li>
</ul>
<div class="main">
 
<div class='chapterlabel' id="V0"> ३७</div><div class='s'>धर्मी की विरासत और दुष्टों का अन्त </div><div class='d'>दाऊद का भजन </div><div class='b'> &#160; </div><div class='q'> <span class="verse" id="V1">१&#160;</span>कुकर्मियों के कारण मत कुढ़, </div><div class='q'>कुटिल काम करनेवालों के विषय डाह न कर! </div><div class='q'> <span class="verse" id="V2">२&#160;</span>क्योंकि वे घास के समान झट कट जाएँगे, </div><div class='q'>और हरी घास के समान मुर्झा जाएँगे। </div><div class='q'> <span class="verse" id="V3">३&#160;</span>यहोवा पर भरोसा रख, </div><div class='q'>और भला कर; देश में बसा रह, </div><div class='q'>और सच्चाई में मन लगाए रह। </div><div class='q'> <span class="verse" id="V4">४&#160;</span>यहोवा को अपने सुख का मूल जान, </div><div class='q'>और वह तेरे मनोरथों को पूरा करेगा। (मत्ती 6:33) </div><div class='q'> <span class="verse" id="V5">५&#160;</span>अपने मार्ग की चिन्ता यहोवा पर छोड़*; </div><div class='q'>और उस पर भरोसा रख, </div><div class='q'>वही पूरा करेगा। </div><div class='q'> <span class="verse" id="V6">६&#160;</span>और वह तेरा धर्म ज्योति के समान, </div><div class='q'>और तेरा न्याय दोपहर के उजियाले के </div><div class='q'>समान प्रगट करेगा। </div><div class='q'> <span class="verse" id="V7">७&#160;</span>यहोवा के सामने चुपचाप रह, </div><div class='q'>और धीरज से उसकी प्रतिक्षा कर; </div><div class='q'>उस मनुष्य के कारण न कुढ़, जिसके काम सफल होते हैं, </div><div class='q'>और वह बुरी युक्तियों को निकालता है! </div><div class='q'> <span class="verse" id="V8">८&#160;</span>क्रोध से परे रह, </div><div class='q'>और जलजलाहट को छोड़ दे! </div><div class='q'>मत कुढ़, उससे बुराई ही निकलेगी। </div><div class='q'> <span class="verse" id="V9">९&#160;</span>क्योंकि कुकर्मी लोग काट डाले जाएँगे; </div><div class='q'>और जो यहोवा की बाट जोहते हैं, </div><div class='q'>वही पृथ्वी के अधिकारी होंगे। </div><div class='q'> <span class="verse" id="V10">१०&#160;</span>थोड़े दिन के बीतने पर दुष्ट रहेगा ही नहीं; </div><div class='q'>और तू उसके स्थान को भलीं </div><div class='q'>भाँति देखने पर भी उसको न पाएगा। </div><div class='q'> <span class="verse" id="V11">११&#160;</span>परन्तु नम्र लोग पृथ्वी के अधिकारी होंगे, </div><div class='q'>और बड़ी शान्ति के कारण आनन्द मनाएँगे। (मत्ती 5:5) </div><div class='q'> <span class="verse" id="V12">१२&#160;</span>दुष्ट धर्मी के विरुद्ध बुरी युक्ति निकालता है, </div><div class='q'>और उस पर दाँत पीसता है; </div><div class='q'> <span class="verse" id="V13">१३&#160;</span>परन्तु प्रभु उस पर हँसेगा, </div><div class='q'>क्योंकि वह देखता है कि उसका दिन आनेवाला है। </div><div class='q'> <span class="verse" id="V14">१४&#160;</span>दुष्ट लोग तलवार खींचे </div><div class='q'>और धनुष बढ़ाए हुए हैं, </div><div class='q'>ताकि दीन दरिद्र को गिरा दें, </div><div class='q'>और सीधी चाल चलनेवालों को वध करें। </div><div class='q'> <span class="verse" id="V15">१५&#160;</span>उनकी तलवारों से उन्हीं के हृदय छिदेंगे, </div><div class='q'>और उनके धनुष तोड़े जाएँगे। </div><div class='q'> <span class="verse" id="V16">१६&#160;</span>धर्मी का थोड़ा सा धन दुष्टों के </div><div class='q'>बहुत से धन से उत्तम है। </div><div class='q'> <span class="verse" id="V17">१७&#160;</span>क्योंकि दुष्टों की भुजाएँ तो तोड़ी जाएँगी; </div><div class='q'>परन्तु यहोवा धर्मियों को सम्भालता है। </div><div class='q'> <span class="verse" id="V18">१८&#160;</span>यहोवा खरे लोगों की आयु की सुधि रखता है, </div><div class='q'>और उनका भाग सदैव बना रहेगा। </div><div class='q'> <span class="verse" id="V19">१९&#160;</span>विपत्ति के समय, वे लज्जित न होंगे, </div><div class='q'>और अकाल के दिनों में वे तृप्त रहेंगे। </div><div class='q'> <span class="verse" id="V20">२०&#160;</span>दुष्ट लोग नाश हो जाएँगे; </div><div class='q'>और यहोवा के शत्रु खेत की सुथरी घास </div><div class='q'>के समान नाश होंगे, </div><div class='q'>वे धुएँ के समान लुप्त‍ हो जाएँगे। </div><div class='q'> <span class="verse" id="V21">२१&#160;</span>दुष्ट ऋण लेता है, </div><div class='q'>और भरता नहीं परन्तु धर्मी </div><div class='q'>अनुग्रह करके दान देता है; </div><div class='q'> <span class="verse" id="V22">२२&#160;</span>क्योंकि जो उससे आशीष पाते हैं </div><div class='q'>वे तो पृथ्वी के अधिकारी होंगे, </div><div class='q'>परन्तु जो उससे श्रापित होते हैं, </div><div class='q'>वे नाश हो जाएँगे। </div><div class='q'> <span class="verse" id="V23">२३&#160;</span>मनुष्य की गति यहोवा की </div><div class='q'>ओर से दृढ़ होती है*, </div><div class='q'>और उसके चलन से वह प्रसन्‍न रहता है; </div><div class='q'> <span class="verse" id="V24">२४&#160;</span>चाहे वह गिरे तो भी पड़ा न रह जाएगा, </div><div class='q'>क्योंकि यहोवा उसका हाथ थामे रहता है। </div><div class='q'> <span class="verse" id="V25">२५&#160;</span>मैं लड़कपन से लेकर बुढ़ापे </div><div class='q'>तक देखता आया हूँ; </div><div class='q'>परन्तु न तो कभी धर्मी को त्यागा हुआ, </div><div class='q'>और न उसके वंश को टुकड़े माँगते देखा है। </div><div class='q'> <span class="verse" id="V26">२६&#160;</span>वह तो दिन भर अनुग्रह कर-करके ऋण देता है, </div><div class='q'>और उसके वंश पर आशीष फलती रहती है। </div><div class='q'> <span class="verse" id="V27">२७&#160;</span>बुराई को छोड़ भलाई कर; </div><div class='q'>और तू सर्वदा बना रहेगा। </div><div class='q'> <span class="verse" id="V28">२८&#160;</span>क्योंकि यहोवा न्याय से प्रीति रखता; </div><div class='q'>और अपने भक्तों को न तजेगा। </div><div class='q'>उनकी तो रक्षा सदा होती है, </div><div class='q'>परन्तु दुष्टों का वंश काट डाला जाएगा। </div><div class='q'> <span class="verse" id="V29">२९&#160;</span>धर्मी लोग पृथ्वी के अधिकारी होंगे, </div><div class='q'>और उसमें सदा बसे रहेंगे। </div><div class='q'> <span class="verse" id="V30">३०&#160;</span>धर्मी अपने मुँह से बुद्धि की बातें करता, </div><div class='q'>और न्याय का वचन कहता है। </div><div class='q'> <span class="verse" id="V31">३१&#160;</span>उसके परमेश्‍वर की व्यवस्था उसके </div><div class='q'>हृदय में बनी रहती है, </div><div class='q'>उसके पैर नहीं फिसलते। </div><div class='q'> <span class="verse" id="V32">३२&#160;</span>दुष्ट धर्मी की ताक में रहता है। </div><div class='q'>और उसके मार डालने का यत्न करता है। </div><div class='q'> <span class="verse" id="V33">३३&#160;</span>यहोवा उसको उसके हाथ में न छोड़ेगा, </div><div class='q'>और जब उसका विचार किया जाए </div><div class='q'>तब वह उसे दोषी न ठहराएगा। </div><div class='q'> <span class="verse" id="V34">३४&#160;</span>यहोवा की बाट जोहता रह, </div><div class='q'>और उसके मार्ग पर बना रह, </div><div class='q'>और वह तुझे बढ़ाकर पृथ्वी का अधिकारी कर देगा; </div><div class='q'>जब दुष्ट काट डाले जाएँगे, तब तू देखेगा। </div><div class='q'> <span class="verse" id="V35">३५&#160;</span>मैंने दुष्ट को बड़ा पराक्रमी </div><div class='q'>और ऐसा फैलता हुए देखा, </div><div class='q'>जैसा कोई हरा पेड़* </div><div class='q'>अपने निज भूमि में फैलता है। </div><div class='q'> <span class="verse" id="V36">३६&#160;</span>परन्तु जब कोई उधर से गया तो </div><div class='q'>देखा कि वह वहाँ है ही नहीं; </div><div class='q'>और मैंने भी उसे ढूँढ़ा, </div><div class='q'>परन्तु कहीं न पाया। (भज. 37:10) </div><div class='q'> <span class="verse" id="V37">३७&#160;</span>खरे मनुष्य पर दृष्टि कर </div><div class='q'>और धर्मी को देख, </div><div class='q'>क्योंकि मेल से रहनेवाले पुरुष का </div><div class='q'>अन्तफल अच्छा है। (यशा. 32:17) </div><div class='q'> <span class="verse" id="V38">३८&#160;</span>परन्तु अपराधी एक साथ सत्यानाश किए जाएँगे; </div><div class='q'>दुष्टों का अन्तफल सर्वनाश है। </div><div class='q'> <span class="verse" id="V39">३९&#160;</span>धर्मियों की मुक्ति यहोवा की </div><div class='q'>ओर से होती है; </div><div class='q'>संकट के समय वह उनका दृढ़ गढ़ है। </div><div class='q'> <span class="verse" id="V40">४०&#160;</span>यहोवा उनकी सहायता करके उनको बचाता है; </div><div class='q'>वह उनको दुष्टों से छुड़ाकर उनका उद्धार करता है, </div><div class='q'>इसलिए कि उन्होंने उसमें अपनी शरण ली है। </div><ul class='tnav'>
<li><a href='index.htm'>भजन संहिता</a></li>
<li><a href='PSA036.htm'>&lt;</a></li>
<li><a href='PSA.htm'>३७</a></li>
<li><a href='PSA038.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
