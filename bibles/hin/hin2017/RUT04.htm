<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल रूत ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>रूत</a></li>
<li><a href='RUT03.htm'>&lt;</a></li>
<li><a href='RUT.htm'>४</a></li>
<li><a href='1SA01.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='s'>बोआज का रूत को छुड़ाना </div><div class='p'> <span class="verse" id="V1">१&#160;</span>तब बोआज फाटक* के पास जाकर बैठ गया; और जिस छुड़ानेवाले कुटुम्बी की चर्चा बोआज ने की थी, वह भी आ गया। तब बोआज ने कहा, “हे मित्र, इधर आकर यहीं बैठ जा;” तो वह उधर जाकर बैठ गया।  <span class="verse" id="V2">२&#160;</span>तब उसने नगर के दस वृद्ध लोगों को बुलाकर कहा, “यहीं बैठ जाओ।” वे भी बैठ गए।  <span class="verse" id="V3">३&#160;</span>तब वह उस छुड़ानेवाले कुटुम्बी से कहने लगा, “नाओमी जो मोआब देश से लौट आई है वह हमारे भाई एलीमेलेक की एक टुकड़ा भूमि बेचना चाहती है।  <span class="verse" id="V4">४&#160;</span>इसलिए मैंने सोचा कि यह बात तुझको जताकर कहूँगा, कि तू उसको इन बैठे हुओं के सामने और मेरे लोगों के इन वृद्ध लोगों के सामने मोल ले। और यदि तू उसको छुड़ाना चाहे, तो छुड़ा; और यदि तू छुड़ाना न चाहे, तो मुझे ऐसा ही बता दे, कि मैं समझ लूँ; क्योंकि तुझे छोड़ उसके छुड़ाने का अधिकार और किसी को नहीं है, और तेरे बाद मैं हूँ।” उसने कहा, “मैं उसे छुड़ाऊँगा।”  <span class="verse" id="V5">५&#160;</span>फिर बोआज ने कहा, “जब तू उस भूमि को नाओमी के हाथ से मोल ले, तब उसे रूत मोआबिन के हाथ से भी जो मरे हुए की स्त्री है इस मनसा से मोल लेना पड़ेगा, कि मरे हुए का नाम उसके भाग में स्थिर कर दे।”  <span class="verse" id="V6">६&#160;</span>उस छुड़ानेवाले कुटुम्बी ने कहा, “मैं उसको छुड़ा नहीं सकता*, ऐसा न हो कि मेरा निज भाग बिगड़ जाए। इसलिए मेरा छुड़ाने का अधिकार तू ले ले, क्योंकि मैं उसे छुड़ा नहीं सकता।”  <span class="verse" id="V7">७&#160;</span>पुराने समय में इस्राएल में छुड़ाने और बदलने के विषय में सब पक्का करने के लिये यह प्रथा थी, कि मनुष्य अपनी जूती उतार के दूसरे को देता था। इस्राएल में प्रमाणित इसी रीति से होता था।  <span class="verse" id="V8">८&#160;</span>इसलिए उस छुड़ानेवाले कुटुम्बी ने बोआज से यह कहकर; “कि तू उसे मोल ले,” अपनी जूती उतारी।  <span class="verse" id="V9">९&#160;</span>तब बोआज ने वृद्ध लोगों और सब लोगों से कहा, “तुम आज इस बात के साक्षी हो कि जो कुछ एलीमेलेक का और जो कुछ किल्योन और महलोन का था, वह सब मैं नाओमी के हाथ से मोल लेता हूँ।  <span class="verse" id="V10">१०&#160;</span>फिर महलोन की स्त्री रूत मोआबिन को भी मैं अपनी पत्‍नी करने के लिये इस मनसा से मोल लेता हूँ, कि मरे हुए का नाम उसके निज भाग पर स्थिर करूँ, कहीं ऐसा न हो कि मरे हुए का नाम उसके भाइयों में से और उसके स्थान के फाटक से मिट जाए; तुम लोग आज साक्षी ठहरे हो।”  <span class="verse" id="V11">११&#160;</span>तब फाटक के पास जितने लोग थे उन्होंने और वृद्ध लोगों ने कहा, “हम साक्षी हैं। यह जो स्त्री तेरे घर में आती है उसको यहोवा इस्राएल के घराने की दो उपजानेवाली* राहेल और लिआ के समान करे। और तू एप्रात में वीरता करे, और बैतलहम में तेरा बड़ा नाम हो;  <span class="verse" id="V12">१२&#160;</span>और जो सन्तान यहोवा इस जवान स्त्री के द्वारा तुझे दे उसके कारण से तेरा घराना पेरेस का सा हो जाए, जो तामार से यहूदा के द्वारा उत्‍पन्‍न हुआ।” (मत्ती 1:3) </div><div class='s'>बोआज और रूत का वंश </div><div class='p'> <span class="verse" id="V13">१३&#160;</span>तब बोआज ने रूत को ब्याह लिया, और वह उसकी पत्‍नी हो गई; और जब वह उसके पास गया तब यहोवा की दया से उसको गर्भ रहा, और उसके एक बेटा उत्‍पन्‍न हुआ। (मत्ती 1:4,5)  <span class="verse" id="V14">१४&#160;</span>तब स्त्रियों ने नाओमी से कहा, “यहोवा धन्य है, जिस ने तुझे आज छुड़ानेवाले कुटुम्बी के बिना नहीं छोड़ा; इस्राएल में इसका बड़ा नाम हो।  <span class="verse" id="V15">१५&#160;</span>और यह तेरे जी में जी ले आनेवाला और तेरा बुढ़ापे में पालनेवाला हो, क्योंकि तेरी बहू जो तुझ से प्रेम रखती और सात बेटों से भी तेरे लिये श्रेष्ठ है उसी का यह बेटा है।”  <span class="verse" id="V16">१६&#160;</span>फिर नाओमी उस बच्चे को अपनी गोद में रखकर उसकी दाई का काम करने लगी।  <span class="verse" id="V17">१७&#160;</span>और उसकी पड़ोसिनों ने यह कहकर, कि “नाओमी के एक बेटा उत्‍पन्‍न हुआ है”, लड़के का नाम ओबेद* रखा। यिशै का पिता और दाऊद का दादा वही हुआ। (मत्ती 1:6)  <span class="verse" id="V18">१८&#160;</span>पेरेस की वंशावली यह है, अर्थात् पेरेस से हेस्रोन,  <span class="verse" id="V19">१९&#160;</span>और हेस्रोन से राम, और राम से अम्मीनादाब,  <span class="verse" id="V20">२०&#160;</span>और अम्मीनादाब से नहशोन, और नहशोन से सलमोन,  <span class="verse" id="V21">२१&#160;</span>और सलमोन से बोआज, और बोआज से ओबेद,  <span class="verse" id="V22">२२&#160;</span>और ओबेद से यिशै, और यिशै से दाऊद उत्‍पन्‍न हुआ। (मत्ती 1:4-6, लूका 3:31-32) </div><ul class='tnav'>
<li><a href='index.htm'>रूत</a></li>
<li><a href='RUT03.htm'>&lt;</a></li>
<li><a href='RUT.htm'>४</a></li>
<li><a href='1SA01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
