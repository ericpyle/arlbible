<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यूहन्ना ७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यूहन्ना</a></li>
<li><a href='JHN06.htm'>&lt;</a></li>
<li><a href='JHN.htm'>७</a></li>
<li><a href='JHN08.htm'>&gt;</a></li>
</ul>
<div class="main">
 
<div class='chapterlabel' id="V0"> ७</div><div class='s'>यीशु और उसके भाई </div><div class='p'> <span class="verse" id="V1">१&#160;</span>इन बातों के बाद यीशु गलील में फिरता रहा, क्योंकि यहूदी उसे मार डालने का यत्न कर रहे थे, इसलिए वह यहूदिया में फिरना न चाहता था।  <span class="verse" id="V2">२&#160;</span>और यहूदियों का झोपड़ियों का पर्व निकट था। (लैव्य. 23:34)  <span class="verse" id="V3">३&#160;</span>इसलिए उसके भाइयों ने उससे कहा, “यहाँ से कूच करके यहूदिया में चला जा, कि जो काम तू करता है, उन्हें तेरे चेले भी देखें।  <span class="verse" id="V4">४&#160;</span>क्योंकि ऐसा कोई न होगा जो प्रसिद्ध होना चाहे, और छिपकर काम करे: यदि तू यह काम करता है, तो अपने आप को जगत पर प्रगट कर।”  <span class="verse" id="V5">५&#160;</span>क्योंकि उसके भाई भी उस पर विश्वास नहीं करते थे।  <span class="verse" id="V6">६&#160;</span>तब यीशु ने उनसे कहा, “मेरा समय अभी नहीं आया; परन्तु तुम्हारे लिये सब समय है।  <span class="verse" id="V7">७&#160;</span>जगत तुम से बैर नहीं कर सकता*, परन्तु वह मुझसे बैर करता है, क्योंकि मैं उसके विरोध में यह गवाही देता हूँ, कि उसके काम बुरे हैं।  <span class="verse" id="V8">८&#160;</span>तुम पर्व में जाओ; मैं अभी इस पर्व में नहीं जाता, क्योंकि अभी तक मेरा समय पूरा नहीं हुआ।”  <span class="verse" id="V9">९&#160;</span>वह उनसे ये बातें कहकर गलील ही में रह गया। </div><div class='s'>झोपड़ियों के पर्व में यीशु </div><div class='p'> <span class="verse" id="V10">१०&#160;</span>परन्तु जब उसके भाई पर्व में चले गए, तो वह आप ही प्रगट में नहीं, परन्तु मानो गुप्त होकर गया।  <span class="verse" id="V11">११&#160;</span>यहूदी पर्व में उसे यह कहकर ढूँढ़ने लगे कि “वह कहाँ है?”  <span class="verse" id="V12">१२&#160;</span>और लोगों में उसके विषय चुपके-चुपके बहुत सी बातें हुई कितने कहते थे, “वह भला मनुष्य है।” और कितने कहते थे, “नहीं, वह लोगों को भरमाता है।”  <span class="verse" id="V13">१३&#160;</span>तो भी यहूदियों के भय के मारे कोई व्यक्ति उसके विषय में खुलकर नहीं बोलता था। </div><div class='s'>पर्व में यीशु का उपदेश </div><div class='p'> <span class="verse" id="V14">१४&#160;</span>और जब पर्व के आधे दिन बीत गए; तो यीशु मन्दिर में जाकर उपदेश करने लगा।  <span class="verse" id="V15">१५&#160;</span>तब यहूदियों ने अचम्भा करके कहा, “इसे बिन पढ़े विद्या कैसे आ गई?”  <span class="verse" id="V16">१६&#160;</span>यीशु ने उन्हें उत्तर दिया, “मेरा उपदेश मेरा नहीं, परन्तु मेरे भेजनेवाले का है।  <span class="verse" id="V17">१७&#160;</span>यदि कोई उसकी इच्छा पर चलना चाहे*, तो वह इस उपदेश के विषय में जान जाएगा कि वह परमेश्‍वर की ओर से है, या मैं अपनी ओर से कहता हूँ।  <span class="verse" id="V18">१८&#160;</span>जो अपनी ओर से कुछ कहता है, वह अपनी ही बढ़ाई चाहता है; परन्तु जो अपने भेजनेवाले की बड़ाई चाहता है वही सच्चा है, और उसमें अधर्म नहीं।  <span class="verse" id="V19">१९&#160;</span>क्या मूसा ने तुम्हें व्यवस्था नहीं दी? तो भी तुम में से कोई व्यवस्था पर नहीं चलता। तुम क्यों मुझे मार डालना चाहते हो?”  <span class="verse" id="V20">२०&#160;</span>लोगों ने उत्तर दिया; “तुझ में दुष्टात्मा है! कौन तुझे मार डालना चाहता है?”  <span class="verse" id="V21">२१&#160;</span>यीशु ने उनको उत्तर दिया, “मैंने एक काम किया, और तुम सब अचम्भा करते हो।  <span class="verse" id="V22">२२&#160;</span>इसी कारण मूसा ने तुम्हें खतने की आज्ञा दी है, यह नहीं कि वह मूसा की ओर से है परन्तु पूर्वजों से चली आई है, और तुम सब्त के दिन को मनुष्य का खतना करते हो। (उत्प. 17:10-13, लैव्य. 12:3)  <span class="verse" id="V23">२३&#160;</span>जब सब्त के दिन मनुष्य का खतना किया जाता है ताकि मूसा की व्यवस्था की आज्ञा टल न जाए, तो तुम मुझ पर क्यों इसलिए क्रोध करते हो, कि मैंने सब्त के दिन एक मनुष्य को पूरी रीति से चंगा किया।  <span class="verse" id="V24">२४&#160;</span>मुँह देखकर न्याय न करो, परन्तु ठीक-ठीक न्याय करो।” (यशा. 11:3, यूह. 8:15) </div><div class='s'>क्या यीशु ही मसीहा है? </div><div class='p'> <span class="verse" id="V25">२५&#160;</span>तब कितने यरूशलेमवासी कहने लगे, “क्या यह वह नहीं, जिसके मार डालने का प्रयत्न किया जा रहा है?  <span class="verse" id="V26">२६&#160;</span>परन्तु देखो, वह तो खुल्लमखुल्ला बातें करता है और कोई उससे कुछ नहीं कहता; क्या सम्भव है कि सरदारों ने सच-सच जान लिया है; कि यही मसीह है?  <span class="verse" id="V27">२७&#160;</span>इसको तो हम जानते हैं, कि यह कहाँ का है; परन्तु मसीह जब आएगा, तो कोई न जानेगा कि वह कहाँ का है।”  <span class="verse" id="V28">२८&#160;</span>तब यीशु ने मन्दिर में उपदेश देते हुए पुकार के कहा, “तुम मुझे जानते हो और यह भी जानते हो कि मैं कहाँ का हूँ। मैं तो आप से नहीं आया परन्तु मेरा भेजनेवाला सच्चा है, उसको तुम नहीं जानते।  <span class="verse" id="V29">२९&#160;</span>मैं उसे जानता हूँ; क्योंकि मैं उसकी ओर से हूँ और उसी ने मुझे भेजा है।”  <span class="verse" id="V30">३०&#160;</span>इस पर उन्होंने उसे पकड़ना चाहा तो भी किसी ने उस पर हाथ न डाला, क्योंकि उसका समय अब तक न आया था।  <span class="verse" id="V31">३१&#160;</span>और भीड़ में से बहुतों ने उस पर विश्वास किया, और कहने लगे, “मसीह जब आएगा, तो क्या इससे अधिक चिन्हों को दिखाएगा जो इसने दिखाए?” </div><div class='s'>यीशु को पकड़ने का प्रयास </div><div class='p'> <span class="verse" id="V32">३२&#160;</span>फरीसियों ने लोगों को उसके विषय में ये बातें चुपके-चुपके करते सुना; और प्रधान याजकों और फरीसियों ने उसे पकड़ने को सिपाही भेजे।  <span class="verse" id="V33">३३&#160;</span>इस पर यीशु ने कहा, “मैं थोड़ी देर तक और तुम्हारे साथ हूँ; तब अपने भेजनेवाले के पास चला जाऊँगा।  <span class="verse" id="V34">३४&#160;</span>तुम मुझे ढूँढ़ोगे, परन्तु नहीं पाओगे; और जहाँ मैं हूँ, वहाँ तुम नहीं आ सकते।”  <span class="verse" id="V35">३५&#160;</span>यहूदियों ने आपस में कहा, “यह कहाँ जाएगा कि हम इसे न पाएँगे? क्या वह उन यहूदियों के पास जाएगा जो यूनानियों में तितर-बितर होकर रहते हैं, और यूनानियों को भी उपदेश देगा?  <span class="verse" id="V36">३६&#160;</span>यह क्या बात है जो उसने कही, कि ‘तुम मुझे ढूँढ़ोगे, परन्तु न पाओगे: और जहाँ मैं हूँ, वहाँ तुम नहीं आ सकते’?” </div><div class='s'>जीवन-जल की नदियाँ </div><div class='p'> <span class="verse" id="V37">३७&#160;</span>फिर पर्व के अन्तिम दिन, जो मुख्य दिन है, यीशु खड़ा हुआ और पुकारकर कहा, “यदि कोई प्यासा हो तो मेरे पास आए और पीए। (यशा. 55:1)  <span class="verse" id="V38">३८&#160;</span>जो मुझ पर विश्वास करेगा*, जैसा पवित्रशास्त्र में आया है, ‘उसके हृदय में से जीवन के जल की नदियाँ बह निकलेंगी’।”  <span class="verse" id="V39">३९&#160;</span>उसने यह वचन उस आत्मा के विषय में कहा, जिसे उस पर विश्वास करनेवाले पाने पर थे; क्योंकि आत्मा अब तक न उतरा था, क्योंकि यीशु अब तक अपनी महिमा को न पहुँचा था। (यशा. 44:3)  <span class="verse" id="V40">४०&#160;</span>तब भीड़ में से किसी-किसी ने ये बातें सुन कर कहा, “सचमुच यही वह भविष्यद्वक्ता है।” (मत्ती 21:11)  <span class="verse" id="V41">४१&#160;</span>औरों ने कहा, “यह मसीह है,” परन्तु किसी ने कहा, “क्यों? क्या मसीह गलील से आएगा?  <span class="verse" id="V42">४२&#160;</span>क्या पवित्रशास्त्र में नहीं लिखा कि मसीह दाऊद के वंश से और बैतलहम गाँव से आएगा, जहाँ दाऊद रहता था?” (यशा. 11:1, मीका 5:2)  <span class="verse" id="V43">४३&#160;</span>अतः उसके कारण लोगों में फूट पड़ी।  <span class="verse" id="V44">४४&#160;</span>उनमें से कितने उसे पकड़ना चाहते थे, परन्तु किसी ने उस पर हाथ न डाला।  <span class="verse" id="V45">४५&#160;</span>तब सिपाही प्रधान याजकों और फरीसियों के पास आए, और उन्होंने उनसे कहा, “तुम उसे क्यों नहीं लाए?” </div><div class='s'>यहूदी अगुओं का अविश्वास </div><div class='p'> <span class="verse" id="V46">४६&#160;</span>सिपाहियों ने उत्तर दिया, “किसी मनुष्य ने कभी ऐसी बातें न की।”  <span class="verse" id="V47">४७&#160;</span>फरीसियों ने उनको उत्तर दिया, “क्या तुम भी भरमाए गए हो?  <span class="verse" id="V48">४८&#160;</span>क्या शासकों या फरीसियों में से किसी ने भी उस पर विश्वास किया है?  <span class="verse" id="V49">४९&#160;</span>परन्तु ये लोग जो व्यवस्था नहीं जानते, श्रापित हैं।”  <span class="verse" id="V50">५०&#160;</span>नीकुदेमुस ने, (जो पहले उसके पास आया था और उनमें से एक था), उनसे कहा,  <span class="verse" id="V51">५१&#160;</span>“क्या हमारी व्यवस्था किसी व्यक्ति को जब तक पहले उसकी सुनकर जान न ले कि वह क्या करता है; दोषी ठहराती है?”  <span class="verse" id="V52">५२&#160;</span>उन्होंने उसे उत्तर दिया, “क्या तू भी गलील का है? ढूँढ़ और देख, कि गलील से कोई भविष्यद्वक्ता प्रगट नहीं होने का।”  <span class="verse" id="V53">५३&#160;</span>तब सब कोई अपने-अपने घर चले गए। </div><ul class='tnav'>
<li><a href='index.htm'>यूहन्ना</a></li>
<li><a href='JHN06.htm'>&lt;</a></li>
<li><a href='JHN.htm'>७</a></li>
<li><a href='JHN08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
