<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन ३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO02.htm'>&lt;</a></li>
<li><a href='PRO.htm'>३</a></li>
<li><a href='PRO04.htm'>&gt;</a></li>
</ul>
<div class="main">
 
<div class='chapterlabel' id="V0"> ३</div><div class='s'>युवाओं के लिए मार्गदर्शन </div><div class='q'> <span class="verse" id="V1">१&#160;</span>हे मेरे पुत्र, मेरी शिक्षा को न भूलना; </div><div class='q'>अपने हृदय में मेरी आज्ञाओं को रखे रहना; </div><div class='q'> <span class="verse" id="V2">२&#160;</span>क्योंकि ऐसा करने से तेरी आयु बढ़ेगी, </div><div class='q'>और तू अधिक कुशल से रहेगा। </div><div class='q'> <span class="verse" id="V3">३&#160;</span>कृपा और सच्चाई तुझ से अलग न होने पाएँ; </div><div class='q'>वरन् उनको अपने गले का हार बनाना, </div><div class='q'>और अपनी हृदयरूपी पटिया पर लिखना। (2 कुरिन्थियों. 3:3) </div><div class='q'> <span class="verse" id="V4">४&#160;</span>तब तू परमेश्‍वर और मनुष्य दोनों का अनुग्रह पाएगा, </div><div class='q'>तू अति प्रतिष्ठित होगा। (लूका 2:52, रोम. 12:17, 2 कुरिन्थियों. 8:21) </div><div class='q'> <span class="verse" id="V5">५&#160;</span>तू अपनी समझ का सहारा न लेना, </div><div class='q'>वरन् सम्पूर्ण मन से यहोवा पर भरोसा रखना*। </div><div class='q'> <span class="verse" id="V6">६&#160;</span>उसी को स्मरण करके सब काम करना, </div><div class='q'>तब वह तेरे लिये सीधा मार्ग निकालेगा। </div><div class='q'> <span class="verse" id="V7">७&#160;</span>अपनी दृष्टि में बुद्धिमान न होना; </div><div class='q'>यहोवा का भय मानना, और बुराई से अलग रहना। (रोम. 12:16) </div><div class='q'> <span class="verse" id="V8">८&#160;</span>ऐसा करने से तेरा शरीर भला चंगा, </div><div class='q'>और तेरी हड्डियाँ पुष्ट रहेंगी। </div><div class='q'> <span class="verse" id="V9">९&#160;</span>अपनी सम्पत्ति के द्वारा </div><div class='q'>और अपनी भूमि की सारी पहली उपज देकर यहोवा की प्रतिष्ठा करना; </div><div class='q'> <span class="verse" id="V10">१०&#160;</span>इस प्रकार तेरे खत्ते भरे </div><div class='q'>और पूरे रहेंगे, और तेरे रसकुण्डों से नया दाखमधु उमण्डता रहेगा। </div><div class='q'> <span class="verse" id="V11">११&#160;</span>हे मेरे पुत्र, यहोवा की शिक्षा से मुँह न मोड़ना, </div><div class='q'>और जब वह तुझे डाँटे, तब तू बुरा न मानना, </div><div class='q'> <span class="verse" id="V12">१२&#160;</span>जैसे पिता अपने प्रिय पुत्र को डाँटता है, </div><div class='q'>वैसे ही यहोवा जिससे प्रेम रखता है उसको डाँटता है। (इफिसियों. 6:4, इब्रानियों. 12:5-7) </div><div class='q'> <span class="verse" id="V13">१३&#160;</span>क्या ही धन्य है वह मनुष्य जो बुद्धि पाए, और वह मनुष्य जो समझ प्राप्त करे, </div><div class='q'> <span class="verse" id="V14">१४&#160;</span>जो उपलब्धि बुद्धि से प्राप्त होती है, वह चाँदी की प्राप्ति से बड़ी, </div><div class='q'>और उसका लाभ शुद्ध सोने के लाभ से भी उत्तम है। </div><div class='q'> <span class="verse" id="V15">१५&#160;</span>वह बहुमूल्य रत्नों से अधिक मूल्यवान है, </div><div class='q'>और जितनी वस्तुओं की तू लालसा करता है, उनमें से कोई भी उसके तुल्य न ठहरेगी। </div><div class='q'> <span class="verse" id="V16">१६&#160;</span>उसके दाहिने हाथ में दीर्घायु, </div><div class='q'>और उसके बाएँ हाथ में धन और महिमा हैं। </div><div class='q'> <span class="verse" id="V17">१७&#160;</span>उसके मार्ग आनन्ददायक हैं, </div><div class='q'>और उसके सब मार्ग कुशल के हैं। </div><div class='q'> <span class="verse" id="V18">१८&#160;</span>जो बुद्धि को ग्रहण कर लेते हैं, </div><div class='q'>उनके लिये वह जीवन का वृक्ष बनती है; और जो उसको पकड़े रहते हैं, वह धन्य हैं। </div><div class='q'> <span class="verse" id="V19">१९&#160;</span>यहोवा ने पृथ्वी की नींव बुद्धि ही से डाली; </div><div class='q'>और स्वर्ग को समझ ही के द्वारा स्थिर किया। </div><div class='q'> <span class="verse" id="V20">२०&#160;</span>उसी के ज्ञान के द्वारा गहरे सागर फूट निकले, </div><div class='q'>और आकाशमण्डल से ओस टपकती है। </div><div class='q'> <span class="verse" id="V21">२१&#160;</span>हे मेरे पुत्र, ये बातें तेरी दृष्टि की ओट न होने पाए; तू खरी बुद्धि </div><div class='q'>और विवेक* की रक्षा कर, </div><div class='q'> <span class="verse" id="V22">२२&#160;</span>तब इनसे तुझे जीवन मिलेगा, </div><div class='q'>और ये तेरे गले का हार बनेंगे। </div><div class='q'> <span class="verse" id="V23">२३&#160;</span>तब तू अपने मार्ग पर निडर चलेगा, </div><div class='q'>और तेरे पाँव में ठेस न लगेगी। </div><div class='q'> <span class="verse" id="V24">२४&#160;</span>जब तू लेटेगा, तब भय न खाएगा, </div><div class='q'>जब तू लेटेगा, तब सुख की नींद आएगी। </div><div class='q'> <span class="verse" id="V25">२५&#160;</span>अचानक आनेवाले भय से न डरना, </div><div class='q'>और जब दुष्टों पर विपत्ति आ पड़े, </div><div class='q'>तब न घबराना; </div><div class='q'> <span class="verse" id="V26">२६&#160;</span>क्योंकि यहोवा तुझे सहारा दिया करेगा, </div><div class='q'>और तेरे पाँव को फंदे में फँसने न देगा। </div><div class='q'> <span class="verse" id="V27">२७&#160;</span>जो भलाई के योग्य है उनका भला अवश्य करना, </div><div class='q'>यदि ऐसा करना तेरी शक्ति में है। </div><div class='q'> <span class="verse" id="V28">२८&#160;</span>यदि तेरे पास देने को कुछ हो, </div><div class='q'>तो अपने पड़ोसी से न कहना कि जा कल फिर आना, कल मैं तुझे दूँगा। (2 कुरिन्थियों. 8:12) </div><div class='q'> <span class="verse" id="V29">२९&#160;</span>जब तेरा पड़ोसी तेरे पास निश्चिन्त रहता है, </div><div class='q'>तब उसके विरुद्ध बुरी युक्ति न बाँधना। </div><div class='q'> <span class="verse" id="V30">३०&#160;</span>जिस मनुष्य ने तुझ से बुरा व्यवहार न किया हो, </div><div class='q'>उससे अकारण मुकद्दमा खड़ा न करना। </div><div class='q'> <span class="verse" id="V31">३१&#160;</span>उपद्रवी पुरुष के विषय में डाह न करना, </div><div class='q'>न उसकी सी चाल चलना; </div><div class='q'> <span class="verse" id="V32">३२&#160;</span>क्योंकि यहोवा कुटिल मनुष्य से घृणा करता है, </div><div class='q'>परन्तु वह अपना भेद सीधे लोगों पर प्रकट करता है। </div><div class='q'> <span class="verse" id="V33">३३&#160;</span>दुष्ट के घर पर यहोवा का श्राप </div><div class='q'>और धर्मियों के वासस्थान पर उसकी आशीष होती है। </div><div class='q'> <span class="verse" id="V34">३४&#160;</span>ठट्ठा करनेवालों का वह निश्चय ठट्ठा करता है; </div><div class='q'>परन्तु दीनों पर अनुग्रह करता है। (याकूब. 4:6, 1 पतरस. 5:5) </div><div class='q'> <span class="verse" id="V35">३५&#160;</span>बुद्धिमान महिमा को पाएँगे, </div><div class='q'>परन्तु मूर्खों की बढ़ती अपमान ही की होगी। </div><ul class='tnav'>
<li><a href='index.htm'>नीतिवचन</a></li>
<li><a href='PRO02.htm'>&lt;</a></li>
<li><a href='PRO.htm'>३</a></li>
<li><a href='PRO04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
