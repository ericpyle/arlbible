<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ३४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA033.htm'>&lt;</a></li>
<li><a href='PSA.htm'>३४</a></li>
<li><a href='PSA035.htm'>&gt;</a></li>
</ul>
<div class="main">
 
<div class='chapterlabel' id="V0"> ३४</div><div class='s'>परमेश्‍वर धर्मी का उद्धारकर्ता </div><div class='d'>दाऊद का भजन जब वह अबीमेलेक के सामने बौरहा बना, और अबीमेलेक ने उसे निकाल दिया, और वह चला गया </div><div class='b'> &#160; </div><div class='q'> <span class="verse" id="V1">१&#160;</span>मैं हर समय यहोवा को धन्य कहा करूँगा; </div><div class='q'>उसकी स्तुति निरन्तर मेरे मुख से होती रहेगी। </div><div class='q'> <span class="verse" id="V2">२&#160;</span>मैं यहोवा पर घमण्ड करूँगा; </div><div class='q'>नम्र लोग यह सुनकर आनन्दित होंगे। </div><div class='q'> <span class="verse" id="V3">३&#160;</span>मेरे साथ यहोवा की बड़ाई करो, </div><div class='q'>और आओ हम मिलकर उसके नाम की स्तुति करें; </div><div class='q'> <span class="verse" id="V4">४&#160;</span>मैं यहोवा के पास गया, </div><div class='q'>तब उसने मेरी सुन ली, </div><div class='q'>और मुझे पूरी रीति से निर्भय किया। </div><div class='q'> <span class="verse" id="V5">५&#160;</span>जिन्होंने उसकी ओर दृष्टि की, </div><div class='q'>उन्होंने ज्योति पाई; </div><div class='q'>और उनका मुँह कभी काला न होने पाया। </div><div class='q'> <span class="verse" id="V6">६&#160;</span>इस दीन जन ने पुकारा तब यहोवा ने सुन लिया, </div><div class='q'>और उसको उसके सब कष्टों से छुड़ा लिया। </div><div class='q'> <span class="verse" id="V7">७&#160;</span>यहोवा के डरवैयों के चारों ओर उसका दूत </div><div class='q'>छावनी किए हुए उनको बचाता है। (इब्रा. 1:14, दान. 6: 22) </div><div class='q'> <span class="verse" id="V8">८&#160;</span>चखकर देखो* कि यहोवा कैसा भला है! </div><div class='q'>क्या ही धन्य है वह मनुष्य जो उसकी शरण लेता है। (1 पत. 2:3) </div><div class='q'> <span class="verse" id="V9">९&#160;</span>हे यहोवा के पवित्र लोगों, उसका भय मानो, </div><div class='q'>क्योंकि उसके डरवैयों को किसी बात की घटी नहीं होती! </div><div class='q'> <span class="verse" id="V10">१०&#160;</span>जवान सिंहों को तो घटी होती </div><div class='q'>और वे भूखे भी रह जाते हैं; </div><div class='q'>परन्तु यहोवा के खोजियों को किसी भली </div><div class='q'>वस्तु की घटी न होगी। </div><div class='q'> <span class="verse" id="V11">११&#160;</span>हे बच्चों, आओ मेरी सुनो, </div><div class='q'>मैं तुम को यहोवा का भय मानना सिखाऊँगा। </div><div class='q'> <span class="verse" id="V12">१२&#160;</span>वह कौन मनुष्य है जो जीवन की इच्छा रखता, </div><div class='q'>और दीर्घायु चाहता है ताकि भलाई देखे? </div><div class='q'> <span class="verse" id="V13">१३&#160;</span>अपनी जीभ को बुराई से रोक रख, </div><div class='q'>और अपने मुँह की चौकसी कर कि </div><div class='q'>उससे छल की बात न निकले। (याकू. 1:26) </div><div class='q'> <span class="verse" id="V14">१४&#160;</span>बुराई को छोड़ और भलाई कर; </div><div class='q'>मेल को ढूँढ़ और उसी का पीछा कर। (इब्रा. 12:14) </div><div class='q'> <span class="verse" id="V15">१५&#160;</span>यहोवा की आँखें धर्मियों पर लगी रहती हैं, </div><div class='q'>और उसके कान भी उनकी दुहाई की </div><div class='q'>ओर लगे रहते हैं। (यूह. 9:31) </div><div class='q'> <span class="verse" id="V16">१६&#160;</span>यहोवा बुराई करनेवालों के विमुख रहता है, </div><div class='q'>ताकि उनका स्मरण पृथ्वी पर से मिटा डाले। (1 पत. 3:10-12) </div><div class='q'> <span class="verse" id="V17">१७&#160;</span>धर्मी दुहाई देते हैं और यहोवा सुनता है, </div><div class='q'>और उनको सब विपत्तियों से छुड़ाता है। </div><div class='q'> <span class="verse" id="V18">१८&#160;</span>यहोवा टूटे मनवालों के समीप रहता है*, </div><div class='q'>और पिसे हुओं का उद्धार करता है। </div><div class='q'> <span class="verse" id="V19">१९&#160;</span>धर्मी पर बहुत सी विपत्तियाँ पड़ती तो हैं, </div><div class='q'>परन्तु यहोवा उसको उन सबसे </div><div class='q'>मुक्त करता है। (नीति. 24:16, 2 तीम. 3:11) </div><div class='q'> <span class="verse" id="V20">२०&#160;</span>वह उसकी हड्डी-हड्डी की रक्षा करता है; </div><div class='q'>और उनमें से एक भी टूटने नहीं पाता। (यूह. 19:36) </div><div class='q'> <span class="verse" id="V21">२१&#160;</span>दुष्ट अपनी बुराई के द्वारा मारा जाएगा; </div><div class='q'>और धर्मी के बैरी दोषी ठहरेंगे। </div><div class='q'> <span class="verse" id="V22">२२&#160;</span>यहोवा अपने दासों का प्राण मोल लेकर बचा लेता है; </div><div class='q'>और जितने उसके शरणागत हैं </div><div class='q'>उनमें से कोई भी दोषी न ठहरेगा। </div><ul class='tnav'>
<li><a href='index.htm'>भजन संहिता</a></li>
<li><a href='PSA033.htm'>&lt;</a></li>
<li><a href='PSA.htm'>३४</a></li>
<li><a href='PSA035.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
