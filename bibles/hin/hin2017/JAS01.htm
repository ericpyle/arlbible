<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल याकूब १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>याकूब</a></li>
<li><a href='HEB13.htm'>&lt;</a></li>
<li><a href='JAS.htm'>१</a></li>
<li><a href='JAS02.htm'>&gt;</a></li>
</ul>
<div class="main">
<div class='mt'>James </div><div class='mt'>याकूब  
</div><div class='chapterlabel' id="V0"> १</div><div class='s'>शुभकामनाएँ </div><div class='p'> <span class="verse" id="V1">१&#160;</span>परमेश्‍वर के और प्रभु यीशु मसीह के दास याकूब की ओर से उन बारहों गोत्रों को जो तितर-बितर होकर रहते हैं नमस्कार पहुँचे। </div><div class='s'>परीक्षाओं का महत्व </div><div class='p'> <span class="verse" id="V2">२&#160;</span>हे मेरे भाइयों, जब तुम नाना प्रकार की परीक्षाओं में पड़ो तो इसको पूरे आनन्द की बात समझो*,  <span class="verse" id="V3">३&#160;</span>यह जानकर, कि तुम्हारे विश्वास के परखे जाने से धीरज उत्‍पन्‍न होता है। </div><div class='p'> <span class="verse" id="V4">४&#160;</span>पर धीरज को अपना पूरा काम करने दो, कि तुम पूरे और सिद्ध हो जाओ और तुम में किसी बात की घटी न रहे।  <span class="verse" id="V5">५&#160;</span>पर यदि तुम में से किसी को बुद्धि की घटी हो, तो परमेश्‍वर से माँगो, जो बिना उलाहना दिए सब को उदारता से देता है; और उसको दी जाएगी। </div><div class='p'> <span class="verse" id="V6">६&#160;</span>पर विश्वास से माँगे, और कुछ सन्देह न करे; क्योंकि सन्देह करनेवाला समुद्र की लहर के समान है* जो हवा से बहती और उछलती है।  <span class="verse" id="V7">७&#160;</span>ऐसा मनुष्य यह न समझे, कि मुझे प्रभु से कुछ मिलेगा,  <span class="verse" id="V8">८&#160;</span>वह व्यक्ति दुचित्ता है, और अपनी सारी बातों में चंचल है। </div><div class='s'>धनी और निर्धन </div><div class='p'> <span class="verse" id="V9">९&#160;</span>दीन भाई अपने ऊँचे पद पर घमण्ड करे।  <span class="verse" id="V10">१०&#160;</span>और धनवान अपनी नीच दशा पर; क्योंकि वह घास के फूल की तरह मिट जाएगा।  <span class="verse" id="V11">११&#160;</span>क्योंकि सूर्य उदय होते ही कड़ी धूप पड़ती है और घास को सूखा देती है, और उसका फूल झड़ जाता है, और उसकी शोभा मिटती जाती है; उसी प्रकार धनवान भी अपने कार्यों के मध्य में ही लोप हो जाएँगे। (भज. 102:11, यशा. 40:7-8) </div><div class='s'>परमेश्‍वर परीक्षा नहीं लेता </div><div class='p'> <span class="verse" id="V12">१२&#160;</span>धन्य है वह मनुष्य, जो परीक्षा में स्थिर रहता है; क्योंकि वह खरा निकलकर जीवन का वह मुकुट पाएगा, जिसकी प्रतिज्ञा प्रभु ने अपने प्रेम करनेवालों को दी है।  <span class="verse" id="V13">१३&#160;</span>जब किसी की परीक्षा हो, तो वह यह न कहे, कि मेरी परीक्षा परमेश्‍वर की ओर से होती है; क्योंकि न तो बुरी बातों से परमेश्‍वर की परीक्षा हो सकती है, और न वह किसी की परीक्षा आप करता है। </div><div class='p'> <span class="verse" id="V14">१४&#160;</span>परन्तु प्रत्येक व्यक्ति अपनी ही अभिलाषा में खिंचकर, और फँसकर परीक्षा में पड़ता है।  <span class="verse" id="V15">१५&#160;</span>फिर अभिलाषा गर्भवती होकर पाप को जनती है और पाप बढ़ जाता है तो मृत्यु को उत्‍पन्‍न करता है।  <span class="verse" id="V16">१६&#160;</span>हे मेरे प्रिय भाइयों, धोखा न खाओ। </div><div class='p'> <span class="verse" id="V17">१७&#160;</span>क्योंकि हर एक अच्छा वरदान और हर एक उत्तम दान ऊपर ही से है, और ज्योतियों के पिता की ओर से मिलता है, जिसमें न तो कोई परिवर्तन हो सकता है, और न ही वह परछाई के समान बदलता है।  <span class="verse" id="V18">१८&#160;</span>उसने अपनी ही इच्छा से हमें सत्य के वचन के द्वारा उत्‍पन्‍न किया, ताकि हम उसकी सृष्टि किए हुए प्राणियों के बीच पहले फल के समान हो। </div><div class='s'>सुनना और उस पर चलना </div><div class='p'> <span class="verse" id="V19">१९&#160;</span>हे मेरे प्रिय भाइयों, यह बात तुम जान लो, हर एक मनुष्य सुनने के लिये तत्पर और बोलने में धीर और क्रोध में धीमा हो।  <span class="verse" id="V20">२०&#160;</span>क्योंकि मनुष्य का क्रोध परमेश्‍वर के धार्मिकता का निर्वाह नहीं कर सकता है।  <span class="verse" id="V21">२१&#160;</span>इसलिए सारी मलिनता और बैर-भाव की बढ़ती को दूर करके, उस वचन को नम्रता से ग्रहण कर लो, जो हृदय में बोया गया और जो तुम्हारे प्राणों का उद्धार कर सकता है। </div><div class='p'> <span class="verse" id="V22">२२&#160;</span>परन्तु वचन पर चलनेवाले बनो, और केवल सुननेवाले ही नहीं* जो अपने आप को धोखा देते हैं।  <span class="verse" id="V23">२३&#160;</span>क्योंकि जो कोई वचन का सुननेवाला हो, और उस पर चलनेवाला न हो, तो वह उस मनुष्य के समान है जो अपना स्वाभाविक मुँह दर्पण में देखता है।  <span class="verse" id="V24">२४&#160;</span>इसलिए कि वह अपने आप को देखकर चला जाता, और तुरन्त भूल जाता है कि वह कैसा था।  <span class="verse" id="V25">२५&#160;</span>पर जो व्यक्ति स्वतंत्रता की सिद्ध व्यवस्था पर ध्यान करता रहता है, वह अपने काम में इसलिए आशीष पाएगा कि सुनकर भूलता नहीं, पर वैसा ही काम करता है। </div><div class='s'>भक्ति का सच्चा मार्ग </div><div class='p'> <span class="verse" id="V26">२६&#160;</span>यदि कोई अपने आप को भक्त समझे, और अपनी जीभ पर लगाम न दे, पर अपने हृदय को धोखा दे, तो उसकी भक्ति व्यर्थ है। (भज. 34:13, भज. 141:3)  <span class="verse" id="V27">२७&#160;</span>हमारे परमेश्‍वर और पिता के निकट शुद्ध और निर्मल भक्ति यह है, कि अनाथों और विधवाओं के क्लेश में उनकी सुधि लें, और अपने आप को संसार से निष्कलंक रखें। </div><ul class='tnav'>
<li><a href='index.htm'>याकूब</a></li>
<li><a href='HEB13.htm'>&lt;</a></li>
<li><a href='JAS.htm'>१</a></li>
<li><a href='JAS02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
