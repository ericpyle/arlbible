<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ३३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA032.htm'>&lt;</a></li>
<li><a href='PSA.htm'>३३</a></li>
<li><a href='PSA034.htm'>&gt;</a></li>
</ul>
<div class="main">
 
<div class='chapterlabel' id="V0"> ३३</div><div class='s'>परमेश्‍वर की स्तुति का गीत </div><div class='b'> &#160; </div><div class='q'> <span class="verse" id="V1">१&#160;</span>हे धर्मियों, यहोवा के कारण जयजयकार करो। </div><div class='q'>क्योंकि धर्मी लोगों को स्तुति करना शोभा देता है। </div><div class='q'> <span class="verse" id="V2">२&#160;</span>वीणा बजा-बजाकर यहोवा का धन्यवाद करो, </div><div class='q'>दस तारवाली सारंगी बजा-बजाकर </div><div class='q'>उसका भजन गाओ। (इफि. 5:19) </div><div class='q'> <span class="verse" id="V3">३&#160;</span>उसके लिये नया गीत गाओ, </div><div class='q'>जयजयकार के साथ भली भाँति बजाओ। (प्रका. 14:3) </div><div class='q'> <span class="verse" id="V4">४&#160;</span>क्योंकि यहोवा का वचन सीधा है*; </div><div class='q'>और उसका सब काम निष्पक्षता से होता है। </div><div class='q'> <span class="verse" id="V5">५&#160;</span>वह धर्म और न्याय से प्रीति रखता है; </div><div class='q'>यहोवा की करुणा से पृथ्वी भरपूर है। </div><div class='q'> <span class="verse" id="V6">६&#160;</span>आकाशमण्डल यहोवा के वचन से, </div><div class='q'>और उसके सारे गण उसके मुँह की </div><div class='q'>श्‍वास से बने। (इब्रा. 11:3) </div><div class='q'> <span class="verse" id="V7">७&#160;</span>वह समुद्र का जल ढेर के समान इकट्ठा करता*; </div><div class='q'>वह गहरे सागर को अपने भण्डार में रखता है। </div><div class='q'> <span class="verse" id="V8">८&#160;</span>सारी पृथ्वी के लोग यहोवा से डरें, </div><div class='q'>जगत के सब निवासी उसका भय मानें! </div><div class='q'> <span class="verse" id="V9">९&#160;</span>क्योंकि जब उसने कहा, तब हो गया; </div><div class='q'>जब उसने आज्ञा दी, </div><div class='q'>तब वास्तव में वैसा ही हो गया। </div><div class='q'> <span class="verse" id="V10">१०&#160;</span>यहोवा जाति-जाति की युक्ति को </div><div class='q'>व्यर्थ कर देता है; </div><div class='q'>वह देश-देश के लोगों की कल्पनाओं </div><div class='q'>को निष्फल करता है। </div><div class='q'> <span class="verse" id="V11">११&#160;</span>यहोवा की योजना सर्वदा स्थिर रहेगी, </div><div class='q'>उसके मन की कल्पनाएँ पीढ़ी से पीढ़ी </div><div class='q'>तक बनी रहेंगी। </div><div class='q'> <span class="verse" id="V12">१२&#160;</span>क्या ही धन्य है वह जाति जिसका परमेश्‍वर </div><div class='q'>यहोवा है, </div><div class='q'>और वह समाज जिसे उसने अपना निज भाग </div><div class='q'>होने के लिये चुन लिया हो! </div><div class='q'> <span class="verse" id="V13">१३&#160;</span>यहोवा स्वर्ग से दृष्टि करता है, </div><div class='q'>वह सब मनुष्यों को निहारता है; </div><div class='q'> <span class="verse" id="V14">१४&#160;</span>अपने निवास के स्थान से </div><div class='q'>वह पृथ्वी के सब रहनेवालों को देखता है, </div><div class='q'> <span class="verse" id="V15">१५&#160;</span>वही जो उन सभी के हृदयों को गढ़ता, </div><div class='q'>और उनके सब कामों का विचार करता है। </div><div class='q'> <span class="verse" id="V16">१६&#160;</span>कोई ऐसा राजा नहीं, जो सेना की </div><div class='q'>बहुतायत के कारण बच सके; </div><div class='q'>वीर अपनी बड़ी शक्ति के कारण छूट नहीं जाता। </div><div class='q'> <span class="verse" id="V17">१७&#160;</span>विजय पाने के लिए घोड़ा व्यर्थ सुरक्षा है, </div><div class='q'>वह अपने बड़े बल के द्वारा किसी को </div><div class='q'>नहीं बचा सकता है। </div><div class='q'> <span class="verse" id="V18">१८&#160;</span>देखो, यहोवा की दृष्टि उसके डरवैयों पर </div><div class='q'>और उन पर जो उसकी करुणा की आशा रखते हैं, </div><div class='q'>बनी रहती है, </div><div class='q'> <span class="verse" id="V19">१९&#160;</span>कि वह उनके प्राण को मृत्यु से बचाए, </div><div class='q'>और अकाल के समय उनको जीवित रखे*। </div><div class='q'> <span class="verse" id="V20">२०&#160;</span>हम यहोवा की बाट जोहते हैं; </div><div class='q'>वह हमारा सहायक और हमारी ढाल ठहरा है। </div><div class='q'> <span class="verse" id="V21">२१&#160;</span>हमारा हृदय उसके कारण आनन्दित होगा, </div><div class='q'>क्योंकि हमने उसके पवित्र नाम का भरोसा रखा है। </div><div class='q'> <span class="verse" id="V22">२२&#160;</span>हे यहोवा, जैसी तुझ पर हमारी आशा है, </div><div class='q'>वैसी ही तेरी करुणा भी हम पर हो। </div><ul class='tnav'>
<li><a href='index.htm'>भजन संहिता</a></li>
<li><a href='PSA032.htm'>&lt;</a></li>
<li><a href='PSA.htm'>३३</a></li>
<li><a href='PSA034.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
