<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 2 कुरिन्थियों ६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 कुरिन्थियों</a></li>
<li><a href='2CO05.htm'>&lt;</a></li>
<li><a href='2CO.htm'>६</a></li>
<li><a href='2CO07.htm'>&gt;</a></li>
</ul>
<div class="main">
 
<div class='chapterlabel' id="V0"> ६</div><div class='s'>सेवकाई के अनुभव </div><div class='p'> <span class="verse" id="V1">१&#160;</span>हम जो परमेश्‍वर के सहकर्मी हैं यह भी समझाते हैं, कि परमेश्‍वर का अनुग्रह जो तुम पर हुआ, व्यर्थ न रहने दो।  <span class="verse" id="V2">२&#160;</span>क्योंकि वह तो कहता है, </div><div class='q'>“अपनी प्रसन्नता के समय मैंने तेरी सुन ली, </div><div class='q'>और उद्धार के दिन* मैंने तेरी, सहायता की।” </div><div class='m'>देखो; अभी प्रसन्नता का समय है; देखो, अभी उद्धार का दिन है। (यशा. 49:8) </div><div class='s'>पौलुस की कठिनाईयाँ </div><div class='p'> <span class="verse" id="V3">३&#160;</span>हम किसी बात में ठोकर खाने का कोई भी अवसर नहीं देते, कि हमारी सेवा पर कोई दोष न आए। </div><div class='p'> <span class="verse" id="V4">४&#160;</span>परन्तु हर बात में परमेश्‍वर के सेवकों के समान अपने सद्गुणों को प्रगट करते हैं, बड़े धैर्य से, क्लेशों से, दरिद्रता से, संकटों से,  <span class="verse" id="V5">५&#160;</span>कोड़े खाने से, कैद होने से, हुल्लड़ों से, परिश्रम से, जागते रहने से, उपवास करने से,  <span class="verse" id="V6">६&#160;</span>पवित्रता से, ज्ञान से, धीरज से, कृपालुता से, पवित्र आत्मा से।  <span class="verse" id="V7">७&#160;</span>सच्चे प्रेम से, सत्य के वचन से, परमेश्‍वर की सामर्थ्य से; धार्मिकता के हथियारों से जो दाहिने, बाएँ हैं, </div><div class='p'> <span class="verse" id="V8">८&#160;</span>आदर और निरादर से, दुर्नाम और सुनाम से, यद्यपि भरमानेवालों के जैसे मालूम होते हैं तो भी सच्चे हैं।  <span class="verse" id="V9">९&#160;</span>अनजानों के सदृश्य हैं; तो भी प्रसिद्ध हैं; मरते हुओं के समान हैं और देखो जीवित हैं; मार खानेवालों के सदृश हैं परन्तु प्राण से मारे नहीं जाते। (1 कुरि. 4:9, भज. 118:18)  <span class="verse" id="V10">१०&#160;</span>शोक करनेवालों के समान हैं, परन्तु सर्वदा आनन्द करते हैं, कंगालों के समान हैं, परन्तु बहुतों को धनवान बना देते हैं*; ऐसे हैं जैसे हमारे पास कुछ नहीं फिर भी सब कुछ रखते हैं। </div><div class='p'> <span class="verse" id="V11">११&#160;</span>हे कुरिन्थियों, हमने खुलकर तुम से बातें की हैं, हमारा हृदय तुम्हारी ओर खुला हुआ है।  <span class="verse" id="V12">१२&#160;</span>तुम्हारे लिये हमारे मन में कुछ संकोच नहीं, पर तुम्हारे ही मनों में संकोच है।  <span class="verse" id="V13">१३&#160;</span>पर अपने बच्चे जानकर तुम से कहता हूँ, कि तुम भी उसके बदले में अपना हृदय खोल दो। </div><div class='s'>हम परमेश्‍वर के मन्दिर है </div><div class='p'> <span class="verse" id="V14">१४&#160;</span>अविश्वासियों के साथ असमान जूए में न जुतो*, क्योंकि धार्मिकता और अधर्म का क्या मेल जोल? या ज्योति और अंधकार की क्या संगति?  <span class="verse" id="V15">१५&#160;</span>और मसीह का बलियाल के साथ क्या लगाव? या विश्वासी के साथ अविश्वासी का क्या नाता?  <span class="verse" id="V16">१६&#160;</span>और मूरतों के साथ परमेश्‍वर के मन्दिर का क्या सम्बन्ध? क्योंकि हम तो जीविते परमेश्‍वर के मन्दिर हैं; जैसा परमेश्‍वर ने कहा है </div><div class='q'>“मैं उनमें बसूँगा और उनमें चला फिरा करूँगा; </div><div class='q'>और मैं उनका परमेश्‍वर हूँगा, </div><div class='q'>और वे मेरे लोग होंगे।” (लैव्य. 26:11-12, यिर्म. 32:38, यहे. 37:27) </div><div class='p'> <span class="verse" id="V17">१७&#160;</span>इसलिए प्रभु कहता है, </div><div class='q'>“उनके बीच में से निकलो </div><div class='q'>और अलग रहो; </div><div class='q'>और अशुद्ध वस्तु को मत छूओ, </div><div class='q'>तो मैं तुम्हें ग्रहण करूँगा; (यशा. 52:11, यिर्म. 51:45) </div><div class='q'> <span class="verse" id="V18">१८&#160;</span>और तुम्हारा पिता हूँगा, </div><div class='q'>और तुम मेरे बेटे और बेटियाँ होंगे; </div><div class='m'>यह सर्वशक्तिमान प्रभु परमेश्‍वर का वचन है।” (2 शमू. 7:14, यशा. 43:6, होशे 1:10) </div><ul class='tnav'>
<li><a href='index.htm'>2 कुरिन्थियों</a></li>
<li><a href='2CO05.htm'>&lt;</a></li>
<li><a href='2CO.htm'>६</a></li>
<li><a href='2CO07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
