<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल प्रेरितों के काम २७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>प्रेरितों के काम</a></li>
<li><a href='ACT26.htm'>&lt;</a></li>
<li><a href='ACT.htm'>२७</a></li>
<li><a href='ACT28.htm'>&gt;</a></li>
</ul>
<div class="main">
 
<div class='chapterlabel' id="V0"> २७</div><div class='s'>पौलुस का रोम भेजा जाना </div><div class='p'> <span class="verse" id="V1">१&#160;</span>जब यह निश्चित हो गया कि हम जहाज द्वारा इतालिया जाएँ, तो उन्होंने पौलुस और कुछ अन्य बन्दियों को भी यूलियुस नामक औगुस्तुस की सैन्य-दल के एक सूबेदार के हाथ सौंप दिया।  <span class="verse" id="V2">२&#160;</span>अद्रमुत्तियुम* के एक जहाज पर जो आसिया के किनारे की जगहों में जाने पर था, चढ़कर हमने उसे खोल दिया, और अरिस्तर्खुस नामक थिस्सलुनीके का एक मकिदुनी हमारे साथ था। </div><div class='p'> <span class="verse" id="V3">३&#160;</span>दूसरे दिन हमने सीदोन में लंगर डाला और यूलियुस ने पौलुस पर कृपा करके उसे मित्रों के यहाँ जाने दिया कि उसका सत्कार किया जाए।  <span class="verse" id="V4">४&#160;</span>वहाँ से जहाज खोलकर हवा विरुद्ध होने के कारण हम साइप्रस की आड़ में होकर चले;  <span class="verse" id="V5">५&#160;</span>और किलिकिया और पंफूलिया के निकट के समुद्र में होकर लूसिया* के मूरा में उतरे।  <span class="verse" id="V6">६&#160;</span>वहाँ सूबेदार को सिकन्दरिया का एक जहाज इतालिया जाता हुआ मिला, और उसने हमें उस पर चढ़ा दिया। </div><div class='p'> <span class="verse" id="V7">७&#160;</span>जब हम बहुत दिनों तक धीरे-धीरे चलकर कठिनता से कनिदुस के सामने पहुँचे, तो इसलिए कि हवा हमें आगे बढ़ने न देती थी, हम सलमोने के सामने से होकर क्रेते की आड़ में चले;  <span class="verse" id="V8">८&#160;</span>और उसके किनारे-किनारे कठिनता से चलकर ‘शुभलंगरबारी’ नामक एक जगह पहुँचे, जहाँ से लसया नगर निकट था। </div><div class='s'>पौलुस की सलाह नज़रअंदाज़ </div><div class='p'> <span class="verse" id="V9">९&#160;</span>जब बहुत दिन बीत गए, और जलयात्रा में जोखिम इसलिए होती थी कि उपवास के दिन अब बीत चुके थे, तो पौलुस ने उन्हें यह कहकर चेतावनी दी,  <span class="verse" id="V10">१०&#160;</span>“हे सज्जनों, मुझे ऐसा जान पड़ता है कि इस यात्रा में विपत्ति और बहुत हानि, न केवल माल और जहाज की वरन् हमारे प्राणों की भी होनेवाली है।”  <span class="verse" id="V11">११&#160;</span>परन्तु सूबेदार ने कप्ता‍न और जहाज के स्वामी की बातों को पौलुस की बातों से बढ़कर माना। </div><div class='p'> <span class="verse" id="V12">१२&#160;</span>वह बन्दरगाह जाड़ा काटने के लिये अच्छा न था; इसलिए बहुतों का विचार हुआ कि वहाँ से जहाज खोलकर यदि किसी रीति से हो सके तो फीनिक्स* में पहुँचकर जाड़ा काटें। यह तो क्रेते का एक बन्दरगाह है जो दक्षिण-पश्चिम और उत्तर-पश्चिम की ओर खुलता है। </div><div class='s'>समुद्र में तूफान </div><div class='p'> <span class="verse" id="V13">१३&#160;</span>जब दक्षिणी हवा बहने लगी, तो उन्होंने सोचा कि उन्हें जिसकी जरूरत थी वह उनके पास थी, इसलिए लंगर उठाया और किनारे के किनारे, समुद्र तट के पास चल दिए। </div><div class='p'> <span class="verse" id="V14">१४&#160;</span>परन्तु थोड़ी देर में जमीन की ओर से एक बड़ी आँधी उठी, जो ‘यूरकुलीन’ कहलाती है।  <span class="verse" id="V15">१५&#160;</span>जब आँधी जहाज पर लगी, तब वह हवा के सामने ठहर न सका, अतः हमने उसे बहने दिया, और इसी तरह बहते हुए चले गए।  <span class="verse" id="V16">१६&#160;</span>तब कौदा* नामक एक छोटे से टापू की आड़ में बहते-बहते हम कठिनता से डोंगी को वश में कर सके। </div><div class='p'> <span class="verse" id="V17">१७&#160;</span>फिर मल्लाहों ने उसे उठाकर, अनेक उपाय करके जहाज को नीचे से बाँधा, और सुरतिस के रेत पर टिक जाने के भय से पाल और सामान उतार कर बहते हुए चले गए।  <span class="verse" id="V18">१८&#160;</span>और जब हमने आँधी से बहुत हिचकोले और धक्के खाए, तो दूसरे दिन वे जहाज का माल फेंकने लगे; </div><div class='p'> <span class="verse" id="V19">१९&#160;</span>और तीसरे दिन उन्होंने अपने हाथों से जहाज का साज-सामान भी फेंक दिया।  <span class="verse" id="V20">२०&#160;</span>और जब बहुत दिनों तक न सूर्य न तारे दिखाई दिए, और बड़ी आँधी चल रही थी, तो अन्त में हमारे बचने की सारी आशा जाती रही। </div><div class='p'> <span class="verse" id="V21">२१&#160;</span>जब वे बहुत दिन तक भूखे रह चुके, तो पौलुस ने उनके बीच में खड़ा होकर कहा, “हे लोगों, चाहिए था कि तुम मेरी बात मानकर, क्रेते से न जहाज खोलते और न यह विपत्ति आती और न यह हानि उठाते। </div><div class='p'> <span class="verse" id="V22">२२&#160;</span>परन्तु अब मैं तुम्हें समझाता हूँ कि ढाढ़स बाँधो, क्योंकि तुम में से किसी के प्राण की हानि न होगी, पर केवल जहाज की।  <span class="verse" id="V23">२३&#160;</span>क्योंकि परमेश्‍वर जिसका मैं हूँ, और जिसकी सेवा करता हूँ, उसके स्वर्गदूत ने आज रात मेरे पास आकर कहा,  <span class="verse" id="V24">२४&#160;</span>‘हे पौलुस, मत डर! तुझे कैसर के सामने खड़ा होना अवश्य है। और देख, परमेश्‍वर ने सब को जो तेरे साथ यात्रा करते हैं, तुझे दिया है।’  <span class="verse" id="V25">२५&#160;</span>इसलिए, हे सज्जनों, ढाढ़स बाँधो; क्योंकि मैं परमेश्‍वर पर विश्वास करता हूँ, कि जैसा मुझसे कहा गया है, वैसा ही होगा।  <span class="verse" id="V26">२६&#160;</span>परन्तु हमें किसी टापू पर जा टिकना होगा।” </div><div class='s'>जहाज का टूटना </div><div class='p'> <span class="verse" id="V27">२७&#160;</span>जब चौदहवीं रात हुई, और हम अद्रिया समुद्र में भटक रहे थे, तो आधी रात के निकट मल्लाहों ने अनुमान से जाना कि हम किसी देश के निकट पहुँच रहे हैं।  <span class="verse" id="V28">२८&#160;</span>थाह लेकर उन्होंने बीस पुरसा गहरा पाया और थोड़ा आगे बढ़कर फिर थाह ली, तो पन्द्रह पुरसा पाया।  <span class="verse" id="V29">२९&#160;</span>तब पत्थरीली जगहों पर पड़ने के डर से उन्होंने जहाज के पीछे चार लंगर डाले, और भोर होने की कामना करते रहे। </div><div class='p'> <span class="verse" id="V30">३०&#160;</span>परन्तु जब मल्लाह जहाज पर से भागना चाहते थे, और गलही से लंगर डालने के बहाने डोंगी समुद्र में उतार दी;  <span class="verse" id="V31">३१&#160;</span>तो पौलुस ने सूबेदार और सिपाहियों से कहा, “यदि ये जहाज पर न रहें, तो तुम भी नहीं बच सकते।”  <span class="verse" id="V32">३२&#160;</span>तब सिपाहियों ने रस्से काटकर डोंगी गिरा दी। </div><div class='p'> <span class="verse" id="V33">३३&#160;</span>जब भोर होने पर था, तो पौलुस ने यह कहकर, सब को भोजन करने को समझाया, “आज चौदह दिन हुए कि तुम आस देखते-देखते भूखे रहे, और कुछ भोजन न किया।  <span class="verse" id="V34">३४&#160;</span>इसलिए तुम्हें समझाता हूँ कि कुछ खा लो, जिससे तुम्हारा बचाव हो; क्योंकि तुम में से किसी के सिर का एक बाल भी न गिरेगा।”  <span class="verse" id="V35">३५&#160;</span>और यह कहकर उसने रोटी लेकर सब के सामने परमेश्‍वर का धन्यवाद किया और तोड़कर खाने लगा। </div><div class='p'> <span class="verse" id="V36">३६&#160;</span>तब वे सब भी ढाढ़स बाँधकर भोजन करने लगे।  <span class="verse" id="V37">३७&#160;</span>हम सब मिलकर जहाज पर दो सौ छिहत्तर जन थे।  <span class="verse" id="V38">३८&#160;</span>जब वे भोजन करके तृप्त हुए, तो गेहूँ को समुद्र में फेंककर जहाज हलका करने लगे। </div><div class='p'> <span class="verse" id="V39">३९&#160;</span>जब दिन निकला, तो उन्होंने उस देश को नहीं पहचाना, परन्तु एक खाड़ी देखी जिसका चौरस किनारा था, और विचार किया कि यदि हो सके तो इसी पर जहाज को टिकाएँ।  <span class="verse" id="V40">४०&#160;</span>तब उन्होंने लंगरों को खोलकर समुद्र में छोड़ दिया और उसी समय पतवारों के बन्धन खोल दिए, और हवा के सामने अगला पाल चढ़ाकर किनारे की ओर चले।  <span class="verse" id="V41">४१&#160;</span>परन्तु दो समुद्र के संगम की जगह पड़कर उन्होंने जहाज को टिकाया, और गलही तो धक्का खाकर गड़ गई, और टल न सकी; परन्तु जहाज का पीछला भाग लहरों के बल से टूटने लगा। </div><div class='p'> <span class="verse" id="V42">४२&#160;</span>तब सिपाहियों का यह विचार हुआ कि बन्दियों को मार डालें; ऐसा न हो कि कोई तैर कर निकल भागे।  <span class="verse" id="V43">४३&#160;</span>परन्तु सूबेदार ने पौलुस को बचाने की इच्छा से उन्हें इस विचार से रोका, और यह कहा, कि जो तैर सकते हैं, पहले कूदकर किनारे पर निकल जाएँ।  <span class="verse" id="V44">४४&#160;</span>और बाकी कोई पटरों पर, और कोई जहाज की अन्य वस्तुओं के सहारे निकल जाएँ, इस रीति से सब कोई भूमि पर बच निकले। </div><ul class='tnav'>
<li><a href='index.htm'>प्रेरितों के काम</a></li>
<li><a href='ACT26.htm'>&lt;</a></li>
<li><a href='ACT.htm'>२७</a></li>
<li><a href='ACT28.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
