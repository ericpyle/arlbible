<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यूहन्ना १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यूहन्ना</a></li>
<li><a href='LUK24.htm'>&lt;</a></li>
<li><a href='JHN.htm'>१</a></li>
<li><a href='JHN02.htm'>&gt;</a></li>
</ul>
<div class="main">
<div class='mt'>John </div><div class='mt'>यूहन्ना  
</div><div class='chapterlabel' id="V0"> १</div><div class='s'>आदि में वचन था </div><div class='p'> <span class="verse" id="V1">१&#160;</span>आदि में* वचन था, और वचन परमेश्‍वर के साथ था, और वचन परमेश्‍वर था।  <span class="verse" id="V2">२&#160;</span>यही आदि में परमेश्‍वर के साथ था।  <span class="verse" id="V3">३&#160;</span>सब कुछ उसी के द्वारा उत्‍पन्‍न हुआ और जो कुछ उत्‍पन्‍न हुआ है, उसमें से कोई भी वस्तु उसके बिना उत्‍पन्‍न न हुई।  <span class="verse" id="V4">४&#160;</span>उसमें जीवन था*; और वह जीवन मनुष्यों की ज्योति था।  <span class="verse" id="V5">५&#160;</span>और ज्योति अंधकार में चमकती है; और अंधकार ने उसे ग्रहण न किया।  <span class="verse" id="V6">६&#160;</span>एक मनुष्य परमेश्‍वर की ओर से भेजा हुआ, जिसका नाम यूहन्ना था।  <span class="verse" id="V7">७&#160;</span>यह गवाही देने आया, कि ज्योति की गवाही दे, ताकि सब उसके द्वारा विश्वास लाएँ।  <span class="verse" id="V8">८&#160;</span>वह आप तो वह ज्योति न था, परन्तु उस ज्योति की गवाही देने के लिये आया था।  <span class="verse" id="V9">९&#160;</span>सच्ची ज्योति जो हर एक मनुष्य को प्रकाशित करती है, जगत में आनेवाली थी।  <span class="verse" id="V10">१०&#160;</span>वह जगत में था, और जगत उसके द्वारा उत्‍पन्‍न हुआ, और जगत ने उसे नहीं पहचाना।  <span class="verse" id="V11">११&#160;</span>वह अपने घर में आया और उसके अपनों ने उसे ग्रहण नहीं किया।  <span class="verse" id="V12">१२&#160;</span>परन्तु जितनों ने उसे ग्रहण किया, उसने उन्हें परमेश्‍वर के सन्तान होने का अधिकार दिया, अर्थात् उन्हें जो उसके नाम पर विश्वास रखते हैं  <span class="verse" id="V13">१३&#160;</span>वे न तो लहू से, न शरीर की इच्छा से, न मनुष्य की इच्छा से, परन्तु परमेश्‍वर से उत्‍पन्‍न हुए हैं।  <span class="verse" id="V14">१४&#160;</span>और वचन देहधारी हुआ; और अनुग्रह और सच्चाई से परिपूर्ण होकर हमारे बीच में डेरा किया, और हमने उसकी ऐसी महिमा देखी, जैसी पिता के एकलौते की महिमा। (1 यूह. 4:9)  <span class="verse" id="V15">१५&#160;</span>यूहन्ना ने उसके विषय में गवाही दी, और पुकारकर कहा, “यह वही है, जिसका मैंने वर्णन किया, कि जो मेरे बाद आ रहा है, वह मुझसे बढ़कर है, क्योंकि वह मुझसे पहले था।”  <span class="verse" id="V16">१६&#160;</span>क्योंकि उसकी परिपूर्णता से हम सब ने प्राप्त किया अर्थात् अनुग्रह पर अनुग्रह।  <span class="verse" id="V17">१७&#160;</span>इसलिए कि व्यवस्था तो मूसा के द्वारा दी गई, परन्तु अनुग्रह और सच्चाई यीशु मसीह के द्वारा पहुँची।  <span class="verse" id="V18">१८&#160;</span>परमेश्‍वर को किसी ने कभी नहीं देखा*, एकलौता पुत्र जो पिता की गोद में हैं, उसी ने उसे प्रगट किया। </div><div class='s'>यूहन्ना बपतिस्मा देनेवाले की गवाही </div><div class='p'> <span class="verse" id="V19">१९&#160;</span>यूहन्ना की गवाही यह है, कि जब यहूदियों ने यरूशलेम से याजकों और लेवियों को उससे यह पूछने के लिये भेजा, “तू कौन है?”  <span class="verse" id="V20">२०&#160;</span>तो उसने यह मान लिया, और इन्कार नहीं किया, परन्तु मान लिया “मैं मसीह नहीं हूँ।”  <span class="verse" id="V21">२१&#160;</span>तब उन्होंने उससे पूछा, “तो फिर कौन है? क्या तू एलिय्याह है?” उसने कहा, “मैं नहीं हूँ।” “तो क्या तू वह भविष्यद्वक्ता है?” उसने उत्तर दिया, “नहीं।”  <span class="verse" id="V22">२२&#160;</span>तब उन्होंने उससे पूछा, “फिर तू है कौन? ताकि हम अपने भेजनेवालों को उत्तर दें। तू अपने विषय में क्या कहता है?”  <span class="verse" id="V23">२३&#160;</span>उसने कहा, “जैसा यशायाह भविष्यद्वक्ता ने कहा है, ‘मैं जंगल में एक पुकारनेवाले का शब्द हूँ कि तुम प्रभु का मार्ग सीधा करो’।” (यशा. 40:3)  <span class="verse" id="V24">२४&#160;</span>ये फरीसियों की ओर से भेजे गए थे।  <span class="verse" id="V25">२५&#160;</span>उन्होंने उससे यह प्रश्न पूछा, “यदि तू न मसीह है, और न एलिय्याह, और न वह भविष्यद्वक्ता है, तो फिर बपतिस्मा क्यों देता है?”  <span class="verse" id="V26">२६&#160;</span>यूहन्ना ने उनको उत्तर दिया, “मैं तो जल से बपतिस्मा देता हूँ, परन्तु तुम्हारे बीच में एक व्यक्ति खड़ा है, जिसे तुम नहीं जानते।  <span class="verse" id="V27">२७&#160;</span>अर्थात् मेरे बाद आनेवाला है, जिसकी जूती का फीता मैं खोलने के योग्य नहीं।”  <span class="verse" id="V28">२८&#160;</span>ये बातें यरदन के पार बैतनिय्याह में हुई, जहाँ यूहन्ना बपतिस्मा देता था। </div><div class='s'>परमेश्‍वर का मेम्‍ना </div><div class='p'> <span class="verse" id="V29">२९&#160;</span>दूसरे दिन उसने यीशु को अपनी ओर आते देखकर कहा, “देखो, यह परमेश्‍वर का मेम्‍ना* है, जो जगत के पाप हरता है। (1 पत. 1:19, यशा. 53:7)  <span class="verse" id="V30">३०&#160;</span>यह वही है, जिसके विषय में मैंने कहा था, कि एक पुरुष मेरे पीछे आता है, जो मुझसे श्रेष्ठ है, क्योंकि वह मुझसे पहले था।  <span class="verse" id="V31">३१&#160;</span>और मैं तो उसे पहचानता न था, परन्तु इसलिए मैं जल से बपतिस्मा देता हुआ आया, कि वह इस्राएल पर प्रगट हो जाए।”  <span class="verse" id="V32">३२&#160;</span>और यूहन्ना ने यह गवाही दी, “मैंने आत्मा को कबूतर के रूप में आकाश से उतरते देखा है, और वह उस पर ठहर गया।  <span class="verse" id="V33">३३&#160;</span>और मैं तो उसे पहचानता नहीं था, परन्तु जिस ने मुझे जल से बपतिस्मा देने को भेजा, उसी ने मुझसे कहा, ‘जिस पर तू आत्मा को उतरते और ठहरते देखे; वही पवित्र आत्मा से बपतिस्मा देनेवाला है।’  <span class="verse" id="V34">३४&#160;</span>और मैंने देखा, और गवाही दी है कि यही परमेश्‍वर का पुत्र है।” (भज. 2:7) </div><div class='s'>यीशु के प्रथम चेले </div><div class='p'> <span class="verse" id="V35">३५&#160;</span>दूसरे दिन फिर यूहन्ना और उसके चेलों में से दो जन खड़े हुए थे।  <span class="verse" id="V36">३६&#160;</span>और उसने यीशु पर जो जा रहा था, दृष्टि करके कहा, “देखो, यह परमेश्‍वर का मेम्‍ना है।”  <span class="verse" id="V37">३७&#160;</span>तब वे दोनों चेले उसकी सुनकर यीशु के पीछे हो लिए।  <span class="verse" id="V38">३८&#160;</span>यीशु ने मुड़कर और उनको पीछे आते देखकर उनसे कहा, “तुम किस की खोज में हो?” उन्होंने उससे कहा, “हे रब्बी, (अर्थात् हे गुरु), तू कहाँ रहता है?”  <span class="verse" id="V39">३९&#160;</span>उसने उनसे कहा, “चलो, तो देख लोगे।” तब उन्होंने आकर उसके रहने का स्थान देखा, और उस दिन उसी के साथ रहे; और यह दसवें घंटे के लगभग था।  <span class="verse" id="V40">४०&#160;</span>उन दोनों में से, जो यूहन्ना की बात सुनकर यीशु के पीछे हो लिए थे, एक शमौन पतरस का भाई अन्द्रियास था।  <span class="verse" id="V41">४१&#160;</span>उसने पहले अपने सगे भाई शमौन से मिलकर उससे कहा, “हमको ख्रिस्त अर्थात् मसीह मिल गया।” (यूह. 4:25)  <span class="verse" id="V42">४२&#160;</span>वह उसे यीशु के पास लाया: यीशु ने उस पर दृष्टि करके कहा, “तू यूहन्ना का पुत्र शमौन है, तू कैफा* अर्थात् पतरस कहलाएगा।” </div><div class='s'>फिलिप्पुस और नतनएल का बुलाया जाना </div><div class='p'> <span class="verse" id="V43">४३&#160;</span>दूसरे दिन यीशु ने गलील को जाना चाहा, और फिलिप्पुस से मिलकर कहा, “मेरे पीछे हो ले।”  <span class="verse" id="V44">४४&#160;</span>फिलिप्पुस तो अन्द्रियास और पतरस के नगर बैतसैदा का निवासी था।  <span class="verse" id="V45">४५&#160;</span>फिलिप्पुस ने नतनएल से मिलकर उससे कहा, “जिसका वर्णन मूसा ने व्यवस्था में और भविष्यद्वक्ताओं ने किया है, वह हमको मिल गया; वह यूसुफ का पुत्र, यीशु नासरी है।” (मत्ती 21:11)  <span class="verse" id="V46">४६&#160;</span>नतनएल ने उससे कहा, “क्या कोई अच्छी वस्तु भी नासरत से निकल सकती है?” फिलिप्पुस ने उससे कहा, “चलकर देख ले।”  <span class="verse" id="V47">४७&#160;</span>यीशु ने नतनएल को अपनी ओर आते देखकर उसके विषय में कहा, “देखो, यह सचमुच इस्राएली है: इसमें कपट नहीं।”  <span class="verse" id="V48">४८&#160;</span>नतनएल ने उससे कहा, “तू मुझे कैसे जानता है?” यीशु ने उसको उत्तर दिया, “इससे पहले कि फिलिप्पुस ने तुझे बुलाया, जब तू अंजीर के पेड़ के तले था, तब मैंने तुझे देखा था।”  <span class="verse" id="V49">४९&#160;</span>नतनएल ने उसको उत्तर दिया, “हे रब्बी, तू परमेश्‍वर का पुत्र हे; तू इस्राएल का महाराजा है।”  <span class="verse" id="V50">५०&#160;</span>यीशु ने उसको उत्तर दिया, “मैंने जो तुझ से कहा, कि मैंने तुझे अंजीर के पेड़ के तले देखा, क्या तू इसलिए विश्वास करता है? तू इससे भी बड़े-बड़े काम देखेगा।” (यूह. 11:40)  <span class="verse" id="V51">५१&#160;</span>फिर उससे कहा, “मैं तुम से सच-सच कहता हूँ कि तुम स्वर्ग को खुला हुआ, और परमेश्‍वर के स्वर्गदूतों को मनुष्य के पुत्र के ऊपर उतरते और ऊपर जाते देखोगे।” (उत्प. 28:12) </div><ul class='tnav'>
<li><a href='index.htm'>यूहन्ना</a></li>
<li><a href='LUK24.htm'>&lt;</a></li>
<li><a href='JHN.htm'>१</a></li>
<li><a href='JHN02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
