<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल व्यवस्थाविवरण १४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>व्यवस्थाविवरण</a></li>
<li><a href='DEU13.htm'>&lt;</a></li>
<li><a href='DEU.htm'>१४</a></li>
<li><a href='DEU15.htm'>&gt;</a></li>
</ul>
<div class="main">
 
<div class='chapterlabel' id="V0"> १४</div><div class='s'>अनुचित शोक </div><div class='p'> <span class="verse" id="V1">१&#160;</span>“तुम अपने परमेश्‍वर यहोवा के पुत्र हो; इसलिए मरे हुओं के कारण न तो अपना शरीर चीरना, और न भौहों के बाल मुँडाना*। (रोमियों. 9:4)  <span class="verse" id="V2">२&#160;</span>क्योंकि तू अपने परमेश्‍वर यहोवा के लिये एक पवित्र प्रजा है, और यहोवा ने तुझको पृथ्वी भर के समस्त देशों के लोगों में से अपनी निज सम्पत्ति होने के लिये चुन लिया है। (तीतुस. 2:14, 1 पतरस. 2:9) </div><div class='s'>शुद्ध और अशुद्ध पशु </div><div class='p'> <span class="verse" id="V3">३&#160;</span>“तू कोई घिनौनी वस्तु न खाना।  <span class="verse" id="V4">४&#160;</span>जो पशु तुम खा सकते हो वे ये हैं, अर्थात् गाय-बैल, भेड़-बकरी,  <span class="verse" id="V5">५&#160;</span>हिरन, चिकारा, मृग, जंगली बकरी, साबर, नीलगाय, और बनैली भेड़।  <span class="verse" id="V6">६&#160;</span>अतः पशुओं में से जितने पशु चिरे या फटे खुरवाले और पागुर करनेवाले होते हैं उनका माँस तुम खा सकते हो।  <span class="verse" id="V7">७&#160;</span>परन्तु पागुर करनेवाले या चिरे खुरवालों में से इन पशुओं को, अर्थात् ऊँट, खरगोश, और शापान को न खाना, क्योंकि ये पागुर तो करते हैं परन्तु चिरे खुर के नहीं होते, इस कारण वे तुम्हारे लिये अशुद्ध हैं।  <span class="verse" id="V8">८&#160;</span>फिर सूअर, जो चिरे खुर का तो होता है परन्तु पागुर नहीं करता, इस कारण वह तुम्हारे लिये अशुद्ध है। तुम न तो इनका माँस खाना, और न इनकी लोथ छूना।  <span class="verse" id="V9">९&#160;</span>“फिर जितने जलजन्तु हैं उनमें से तुम इन्हें खा सकते हो, अर्थात् जितनों के पंख और छिलके होते हैं।  <span class="verse" id="V10">१०&#160;</span>परन्तु जितने बिना पंख और छिलके के होते हैं उन्हें तुम न खाना; क्योंकि वे तुम्हारे लिये अशुद्ध हैं।  <span class="verse" id="V11">११&#160;</span>“सब शुद्ध पक्षियों का माँस तो तुम खा सकते हो।  <span class="verse" id="V12">१२&#160;</span>परन्तु इनका माँस न खाना, अर्थात् उकाब, हड़फोड़, कुरर;  <span class="verse" id="V13">१३&#160;</span>गरूड़, चील और भाँति-भाँति के शाही;  <span class="verse" id="V14">१४&#160;</span>और भाँति-भाँति के सब काग;  <span class="verse" id="V15">१५&#160;</span>शुतुर्मुर्ग, तहमास, जलकुक्कट, और भाँति-भाँति के बाज;  <span class="verse" id="V16">१६&#160;</span>छोटा और बड़ा दोनों जाति का उल्लू, और घुग्घू;  <span class="verse" id="V17">१७&#160;</span>धनेश, गिद्ध, हाड़गील;  <span class="verse" id="V18">१८&#160;</span>सारस, भाँति-भाँति के बगुले, हुदहुद, और चमगादड़।  <span class="verse" id="V19">१९&#160;</span>और जितने रेंगनेवाले जन्तु हैं वे सब तुम्हारे लिये अशुद्ध हैं; वे खाए न जाएँ।  <span class="verse" id="V20">२०&#160;</span>परन्तु सब शुद्ध पंखवालों का माँस तुम खा सकते हो।  <span class="verse" id="V21">२१&#160;</span>“जो अपनी मृत्यु से मर जाए उसे तुम न खाना*; उसे अपने फाटकों के भीतर किसी परदेशी को खाने के लिये दे सकते हो, या किसी पराए के हाथ बेच सकते हो; परन्तु तू तो अपने परमेश्‍वर यहोवा के लिये पवित्र प्रजा है। बकरी का बच्चा उसकी माता के दूध में न पकाना। </div><div class='s'>दशमांश का नियम </div><div class='p'> <span class="verse" id="V22">२२&#160;</span>“बीज की सारी उपज में से जो प्रति वर्ष खेत में उपजे उसका दशमांश अवश्य अलग करके रखना।  <span class="verse" id="V23">२३&#160;</span>और जिस स्थान को तेरा परमेश्‍वर यहोवा अपने नाम का निवास ठहराने के लिये चुन ले उसमें अपने अन्न, और नये दाखमधु, और टटके तेल का दशमांश, और अपने गाय-बैलों और भेड़-बकरियों के पहलौठे अपने परमेश्‍वर यहोवा के सामने खाया करना; जिससे तुम उसका भय नित्य मानना सीखोगे।  <span class="verse" id="V24">२४&#160;</span>परन्तु यदि वह स्थान जिसको तेरा परमेश्‍वर यहोवा अपना नाम बनाएँ रखने के लिये चुन लेगा बहुत दूर हो, और इस कारण वहाँ की यात्रा तेरे लिये इतनी लम्बी हो कि तू अपने परमेश्‍वर यहोवा की आशीष से मिली हुई वस्तुएँ वहाँ न ले जा सके,  <span class="verse" id="V25">२५&#160;</span>तो उसे बेचकर, रुपये को बाँध, हाथ में लिये हुए उस स्थान पर जाना जो तेरा परमेश्‍वर यहोवा चुन लेगा,  <span class="verse" id="V26">२६&#160;</span>और वहाँ गाय-बैल, या भेड़-बकरी, या दाखमधु, या मदिरा, या किसी भाँति की वस्तु क्यों न हो, जो तेरा जी चाहे, उसे उसी रुपये से मोल लेकर अपने घराने समेत अपने परमेश्‍वर यहोवा के सामने खाकर आनन्द करना।  <span class="verse" id="V27">२७&#160;</span>और अपने फाटकों के भीतर के लेवीय को न छोड़ना, क्योंकि तेरे साथ उसका कोई भाग या अंश न होगा।  <span class="verse" id="V28">२८&#160;</span>“तीन-तीन वर्ष के बीतने पर तीसरे वर्ष की उपज का सारा दशमांश निकालकर अपने फाटकों के भीतर इकट्ठा कर रखना;  <span class="verse" id="V29">२९&#160;</span>तब लेवीय जिसका तेरे संग कोई निज भाग या अंश न होगा वह, और जो परदेशी, और अनाथ, और विधवाएँ तेरे फाटकों के भीतर हों, वे भी आकर पेट भर खाएँ; जिससे तेरा परमेश्‍वर यहोवा तेरे सब कामों में तुझे आशीष दे। </div><ul class='tnav'>
<li><a href='index.htm'>व्यवस्थाविवरण</a></li>
<li><a href='DEU13.htm'>&lt;</a></li>
<li><a href='DEU.htm'>१४</a></li>
<li><a href='DEU15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
