<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन १५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO14.htm'>&lt;</a></li>
<li><a href='PRO.htm'>१५</a></li>
<li><a href='PRO16.htm'>&gt;</a></li>
</ul>
<div class="main">
 
<div class='chapterlabel' id="V0"> १५</div><div class='q'> <span class="verse" id="V1">१&#160;</span>कोमल उत्तर सुनने से जलजलाहट ठण्डी होती है, </div><div class='q'>परन्तु कटुवचन से क्रोध भड़क उठता है। </div><div class='q'> <span class="verse" id="V2">२&#160;</span>बुद्धिमान ज्ञान का ठीक बखान करते हैं, </div><div class='q'>परन्तु मूर्खों के मुँह से मूर्खता उबल आती है। </div><div class='q'> <span class="verse" id="V3">३&#160;</span>यहोवा की आँखें सब स्थानों में लगी रहती हैं*, </div><div class='q'>वह बुरे भले दोनों को देखती रहती हैं। </div><div class='q'> <span class="verse" id="V4">४&#160;</span>शान्ति देनेवाली बात जीवन-वृक्ष है, </div><div class='q'>परन्तु उलट फेर की बात से आत्मा दुःखित होती है। </div><div class='q'> <span class="verse" id="V5">५&#160;</span>मूर्ख अपने पिता की शिक्षा का तिरस्कार करता है, </div><div class='q'>परन्तु जो डाँट को मानता, वह विवेकी हो जाता है। </div><div class='q'> <span class="verse" id="V6">६&#160;</span>धर्मी के घर में बहुत धन रहता है, </div><div class='q'>परन्तु दुष्ट के कमाई में दुःख रहता है। </div><div class='q'> <span class="verse" id="V7">७&#160;</span>बुद्धिमान लोग बातें करने से ज्ञान को फैलाते हैं, </div><div class='q'>परन्तु मूर्खों का मन ठीक नहीं रहता। </div><div class='q'> <span class="verse" id="V8">८&#160;</span>दुष्ट लोगों के बलिदान से यहोवा घृणा करता है, </div><div class='q'>परन्तु वह सीधे लोगों की प्रार्थना से प्रसन्‍न होता है। </div><div class='q'> <span class="verse" id="V9">९&#160;</span>दुष्ट के चालचलन से यहोवा को घृणा आती है, </div><div class='q'>परन्तु जो धर्म का पीछा करता उससे वह प्रेम रखता है। </div><div class='q'> <span class="verse" id="V10">१०&#160;</span>जो मार्ग को छोड़ देता, उसको बड़ी ताड़ना मिलती है, </div><div class='q'>और जो डाँट से बैर रखता, वह अवश्य मर जाता है। </div><div class='q'> <span class="verse" id="V11">११&#160;</span>जब कि अधोलोक और विनाशलोक यहोवा के सामने खुले रहते हैं, </div><div class='q'>तो निश्चय मनुष्यों के मन भी। </div><div class='q'> <span class="verse" id="V12">१२&#160;</span>ठट्ठा करनेवाला डाँटे जाने से प्रसन्‍न नहीं होता, </div><div class='q'>और न वह बुद्धिमानों के पास जाता है। </div><div class='q'> <span class="verse" id="V13">१३&#160;</span>मन आनन्दित होने से मुख पर भी प्रसन्नता छा जाती है, </div><div class='q'>परन्तु मन के दुःख से आत्मा निराश होती है। </div><div class='q'> <span class="verse" id="V14">१४&#160;</span>समझनेवाले का मन ज्ञान की खोज में रहता है, </div><div class='q'>परन्तु मूर्ख लोग मूर्खता से पेट भरते हैं। </div><div class='q'> <span class="verse" id="V15">१५&#160;</span>दुःखियारे* के सब दिन दुःख भरे रहते हैं, </div><div class='q'>परन्तु जिसका मन प्रसन्‍न रहता है, वह मानो नित्य भोज में जाता है। </div><div class='q'> <span class="verse" id="V16">१६&#160;</span>घबराहट के साथ बहुत रखे हुए धन से, </div><div class='q'>यहोवा के भय के साथ थोड़ा ही धन उत्तम है, </div><div class='q'> <span class="verse" id="V17">१७&#160;</span>प्रेमवाले घर में सागपात का भोजन, </div><div class='q'>बैरवाले घर में स्वादिष्ट माँस खाने से उत्तम है। </div><div class='q'> <span class="verse" id="V18">१८&#160;</span>क्रोधी पुरुष झगड़ा मचाता है, </div><div class='q'>परन्तु जो विलम्ब से क्रोध करनेवाला है, वह मुकद्दमों को दबा देता है। </div><div class='q'> <span class="verse" id="V19">१९&#160;</span>आलसी का मार्ग काँटों से रुन्धा हुआ होता है, </div><div class='q'>परन्तु सीधे लोगों का मार्ग राजमार्ग ठहरता है। </div><div class='q'> <span class="verse" id="V20">२०&#160;</span>बुद्धिमान पुत्र से पिता आनन्दित होता है, </div><div class='q'>परन्तु मूर्ख अपनी माता को तुच्छ जानता है। </div><div class='q'> <span class="verse" id="V21">२१&#160;</span>निर्बुद्धि को मूर्खता से आनन्द होता है, </div><div class='q'>परन्तु समझवाला मनुष्य सीधी चाल चलता है। </div><div class='q'> <span class="verse" id="V22">२२&#160;</span>बिना सम्मति की कल्पनाएँ निष्फल होती हैं, </div><div class='q'>परन्तु बहुत से मंत्रियों की सम्मति से सफलता मिलती है। </div><div class='q'> <span class="verse" id="V23">२३&#160;</span>सज्जन उत्तर देने से आनन्दित होता है, </div><div class='q'>और अवसर पर कहा हुआ वचन क्या ही भला होता है! </div><div class='q'> <span class="verse" id="V24">२४&#160;</span>विवेकी के लिये जीवन का मार्ग ऊपर की ओर जाता है, </div><div class='q'>इस रीति से वह अधोलोक में पड़ने से बच जाता है। </div><div class='q'> <span class="verse" id="V25">२५&#160;</span>यहोवा अहंकारियों के घर को ढा देता है, </div><div class='q'>परन्तु विधवा की सीमाओं को अटल रखता है। </div><div class='q'> <span class="verse" id="V26">२६&#160;</span>बुरी कल्पनाएँ यहोवा को घिनौनी लगती हैं, </div><div class='q'>परन्तु शुद्ध जन के वचन मनभावने हैं। </div><div class='q'> <span class="verse" id="V27">२७&#160;</span>लालची अपने घराने को दुःख देता है, </div><div class='q'>परन्तु घूस से घृणा करनेवाला जीवित रहता है। </div><div class='q'> <span class="verse" id="V28">२८&#160;</span>धर्मी मन में सोचता है कि क्या उत्तर दूँ, </div><div class='q'>परन्तु दुष्टों के मुँह से बुरी बातें उबल आती हैं। </div><div class='q'> <span class="verse" id="V29">२९&#160;</span>यहोवा दुष्टों से दूर रहता है, </div><div class='q'>परन्तु धर्मियों की प्रार्थना सुनता है। (यूह. 9:31) </div><div class='q'> <span class="verse" id="V30">३०&#160;</span>आँखों की चमक* से मन को आनन्द होता है, </div><div class='q'>और अच्छे समाचार से हड्डियाँ पुष्ट होती हैं। </div><div class='q'> <span class="verse" id="V31">३१&#160;</span>जो जीवनदायी डाँट कान लगाकर सुनता है, </div><div class='q'>वह बुद्धिमानों के संग ठिकाना पाता है। </div><div class='q'> <span class="verse" id="V32">३२&#160;</span>जो शिक्षा को अनसुनी करता, वह अपने प्राण को तुच्छ जानता है, </div><div class='q'>परन्तु जो डाँट को सुनता, वह बुद्धि प्राप्त करता है। </div><div class='q'> <span class="verse" id="V33">३३&#160;</span>यहोवा के भय मानने से बुद्धि की शिक्षा प्राप्त होती है, </div><div class='q'>और महिमा से पहले नम्रता आती है। </div><ul class='tnav'>
<li><a href='index.htm'>नीतिवचन</a></li>
<li><a href='PRO14.htm'>&lt;</a></li>
<li><a href='PRO.htm'>१५</a></li>
<li><a href='PRO16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
