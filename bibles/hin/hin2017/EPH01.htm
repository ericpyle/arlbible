<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल इफिसियों १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>इफिसियों</a></li>
<li><a href='GAL06.htm'>&lt;</a></li>
<li><a href='EPH.htm'>१</a></li>
<li><a href='EPH02.htm'>&gt;</a></li>
</ul>
<div class="main">
<div class='mt'>Ephesians </div><div class='mt'>इफिसियों  
</div><div class='chapterlabel' id="V0"> १</div><div class='s'>अभिवादन </div><div class='p'> <span class="verse" id="V1">१&#160;</span>पौलुस की ओर से जो परमेश्‍वर की इच्छा से यीशु मसीह का प्रेरित है, उन पवित्र और मसीह यीशु में विश्वासी लोगों के नाम जो इफिसुस में हैं,  <span class="verse" id="V2">२&#160;</span>हमारे पिता परमेश्‍वर और प्रभु यीशु मसीह की ओर से तुम्हें अनुग्रह और शान्ति मिलती रहे। </div><div class='s'>मसीह में छुटकारा </div><div class='p'> <span class="verse" id="V3">३&#160;</span>हमारे परमेश्‍वर और प्रभु यीशु मसीह के पिता का धन्यवाद हो कि उसने हमें मसीह में स्वर्गीय स्थानों में सब प्रकार की आत्मिक आशीष* दी है।  <span class="verse" id="V4">४&#160;</span>जैसा उसने हमें जगत की उत्पत्ति से पहले उसमें चुन लिया कि हम उसकी दृष्टि में पवित्र और निर्दोष हों। </div><div class='p'> <span class="verse" id="V5">५&#160;</span>और प्रेम में उसने अपनी इच्छा के भले अभिप्राय के अनुसार हमें अपने लिये पहले से ठहराया कि यीशु मसीह के द्वारा हम उसके लेपालक पुत्र हों,  <span class="verse" id="V6">६&#160;</span>कि उसके उस अनुग्रह की महिमा की स्तुति हो, जिसे उसने हमें अपने प्रिय पुत्र के द्वारा सेंत-मेंत दिया। </div><div class='p'> <span class="verse" id="V7">७&#160;</span>हमको मसीह में उसके लहू के द्वारा छुटकारा*, अर्थात् अपराधों की क्षमा, परमेश्‍वर के उस अनुग्रह के धन के अनुसार मिला है,  <span class="verse" id="V8">८&#160;</span>जिसे उसने सारे ज्ञान और समझ सहित हम पर बहुतायत से किया। </div><div class='p'> <span class="verse" id="V9">९&#160;</span>उसने अपनी इच्छा का भेद, अपने भले अभिप्राय के अनुसार हमें बताया, जिसे उसने अपने आप में ठान लिया था,  <span class="verse" id="V10">१०&#160;</span>कि परमेश्‍वर की योजना के अनुसार, समय की पूर्ति होने पर, जो कुछ स्वर्ग में और जो कुछ पृथ्वी पर है, सब कुछ वह मसीह में एकत्र करे। </div><div class='p'> <span class="verse" id="V11">११&#160;</span>मसीह में हम भी उसी की मनसा से जो अपनी इच्छा के मत के अनुसार सब कुछ करता है, पहले से ठहराए जाकर विरासत बने।  <span class="verse" id="V12">१२&#160;</span>कि हम जिन्होंने पहले से मसीह पर आशा रखी थी, उसकी महिमा की स्तुति का कारण हों। </div><div class='p'> <span class="verse" id="V13">१३&#160;</span>और उसी में तुम पर भी जब तुम ने सत्य का वचन सुना, जो तुम्हारे उद्धार का सुसमाचार है, और जिस पर तुम ने विश्वास किया, प्रतिज्ञा किए हुए पवित्र आत्मा की छाप लगी।  <span class="verse" id="V14">१४&#160;</span>वह उसके मोल लिए हुओं के छुटकारे के लिये हमारी विरासत का बयाना है, कि उसकी महिमा की स्तुति हो। </div><div class='s'>आत्मिक ज्ञान के लिये प्रार्थना </div><div class='p'> <span class="verse" id="V15">१५&#160;</span>इस कारण, मैं भी उस विश्वास जो तुम लोगों में प्रभु यीशु पर है और सब पवित्र लोगों के प्रति प्रेम का समाचार सुनकर,  <span class="verse" id="V16">१६&#160;</span>तुम्हारे लिये परमेश्‍वर का धन्यवाद करना नहीं छोड़ता, और अपनी प्रार्थनाओं में तुम्हें स्मरण किया करता हूँ। </div><div class='p'> <span class="verse" id="V17">१७&#160;</span>कि हमारे प्रभु यीशु मसीह का परमेश्‍वर जो महिमा का पिता है, तुम्हें बुद्धि की आत्मा और अपने ज्ञान का प्रकाश दे। (यशा. 11:2)  <span class="verse" id="V18">१८&#160;</span>और तुम्हारे मन की आँखें ज्योतिर्मय हों कि तुम जान लो कि हमारे बुलाहट की आशा क्या है, और पवित्र लोगों में उसकी विरासत की महिमा का धन कैसा है। </div><div class='p'> <span class="verse" id="V19">१९&#160;</span>और उसकी सामर्थ्य हमारी ओर जो विश्वास करते हैं, कितनी महान है, उसकी शक्ति के प्रभाव के उस कार्य के अनुसार।  <span class="verse" id="V20">२०&#160;</span>जो उसने मसीह के विषय में किया, कि उसको मरे हुओं में से जिलाकर स्वर्गीय स्थानों में अपनी दाहिनी ओर, (इब्रा. 10:22, भज. 110:1)  <span class="verse" id="V21">२१&#160;</span>सब प्रकार की प्रधानता, और अधिकार, और सामर्थ्य, और प्रभुता के, और हर एक नाम के ऊपर*, जो न केवल इस लोक में, पर आनेवाले लोक में भी लिया जाएगा, बैठाया; </div><div class='p'> <span class="verse" id="V22">२२&#160;</span>और सब कुछ उसके पाँवों तले कर दिया और उसे सब वस्तुओं पर शिरोमणि ठहराकर कलीसिया को दे दिया, (कुलु. 2:10, भज. 8:6)  <span class="verse" id="V23">२३&#160;</span>यह उसकी देह है, और उसी की परिपूर्णता है, जो सब में सब कुछ पूर्ण करता है। </div><ul class='tnav'>
<li><a href='index.htm'>इफिसियों</a></li>
<li><a href='GAL06.htm'>&lt;</a></li>
<li><a href='EPH.htm'>१</a></li>
<li><a href='EPH02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
