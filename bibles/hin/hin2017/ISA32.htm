<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यशायाह ३२</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यशायाह</a></li>
<li><a href='ISA31.htm'>&lt;</a></li>
<li><a href='ISA.htm'>३२</a></li>
<li><a href='ISA33.htm'>&gt;</a></li>
</ul>
<div class="main">
 
<div class='chapterlabel' id="V0"> ३२</div><div class='s'>धर्म का राज्य </div><div class='p'> <span class="verse" id="V1">१&#160;</span>देखो, एक राजा धर्म से राज्य करेगा, और राजकुमार न्याय से हुकूमत करेंगे। (प्रका. 19:11, इब्रा. 1:8-9)  <span class="verse" id="V2">२&#160;</span>हर एक मानो आँधी से छिपने का स्थान, और बौछार से आड़ होगा; या निर्जल देश में जल के झरने, व तप्त भूमि में बड़ी चट्टान की छाया।  <span class="verse" id="V3">३&#160;</span>उस समय देखनेवालों की आँखें धुँधली न होंगी, और सुननेवालों के कान लगे रहेंगे।  <span class="verse" id="V4">४&#160;</span>उतावलों के मन ज्ञान की बातें समझेंगे, और तुतलानेवालों की जीभ फुर्ती से और साफ बोलेगी।  <span class="verse" id="V5">५&#160;</span>मूर्ख फिर उदार न कहलाएगा और न कंजूस दानी कहा जाएगा।  <span class="verse" id="V6">६&#160;</span>क्योंकि मूर्ख तो मूर्खता ही की बातें बोलता* और मन में अनर्थ ही गढ़ता रहता है कि वह अधर्म के काम करे और यहोवा के विरुद्ध झूठ कहे, भूखे को भूखा ही रहने दे और प्यासे का जल रोक रखे।  <span class="verse" id="V7">७&#160;</span>छली की चालें बुरी होती हैं, वह दुष्ट युक्तियाँ निकालता है कि दरिद्र को भी झूठी बातों में लूटे जब कि वे ठीक और नम्रता से भी बोलते हों।  <span class="verse" id="V8">८&#160;</span>परन्तु उदार मनुष्य उदारता ही की युक्तियाँ निकालता है, वह उदारता में स्थिर भी रहेगा। </div><div class='s'>यरूशलेम की स्त्रियाँ </div><div class='p'> <span class="verse" id="V9">९&#160;</span>हे सुखी स्त्रियों, उठकर मेरी सुनो; हे निश्चिन्त पुत्रियों*, मेरे वचन की ओर कान लगाओ।  <span class="verse" id="V10">१०&#160;</span>हे निश्चिन्त स्त्रियों, वर्ष भर से कुछ ही अधिक समय में तुम विकल हो जाओगी; क्योंकि तोड़ने को दाखें न होंगी और न किसी भाँति के फल हाथ लगेंगे।  <span class="verse" id="V11">११&#160;</span>हे सुखी स्त्रियों, थरथराओ, हे निश्चिन्त स्त्रियों, विकल हो; अपने-अपने वस्त्र उतारकर अपनी-अपनी कमर में टाट कसो।  <span class="verse" id="V12">१२&#160;</span>वे मनभाऊ खेतों और फलवन्त दाखलताओं के लिये छाती पीटेंगी।  <span class="verse" id="V13">१३&#160;</span>मेरे लोगों के वरन् प्रसन्‍न नगर के सब हर्ष भरे घरों में भी भाँति-भाँति के कटीले पेड़ उपजेंगे।  <span class="verse" id="V14">१४&#160;</span>क्योंकि राजभवन त्यागा जाएगा, कोलाहल से भरा नगर सुनसान हो जाएगा और पहाड़ी और उन पर के पहरुओं के घर सदा के लिये माँदे और जंगली गदहों का विहार-स्थान और घरेलू पशुओं की चराई उस समय तक बने रहेंगे  <span class="verse" id="V15">१५&#160;</span>जब तक आत्मा ऊपर से हम पर उण्डेला न जाए, और जंगल फलदायक बारी न बने, और फलदायक बारी फिर वन न गिनी जाए।  <span class="verse" id="V16">१६&#160;</span>तब उस जंगल में न्याय बसेगा, और उस फलदायक बारी में धर्म रहेगा।  <span class="verse" id="V17">१७&#160;</span>और धर्म का फल शान्ति और उसका परिणाम सदा का चैन और निश्चिन्त रहना होगा। (रोम. 14:7, याकू. 3:18)  <span class="verse" id="V18">१८&#160;</span>मेरे लोग शान्ति के स्थानों में निश्चिन्त रहेंगे, और विश्राम के स्थानों में सुख से रहेंगे।  <span class="verse" id="V19">१९&#160;</span>वन के विनाश के समय ओले गिरेंगे, और नगर पूरी रीति से चौपट हो जाएगा।  <span class="verse" id="V20">२०&#160;</span>क्या ही धन्य हो तुम जो सब जलाशयों के पास बीज बोते, और बैलों और गदहों को स्वतंत्रता से चराते हो। </div><ul class='tnav'>
<li><a href='index.htm'>यशायाह</a></li>
<li><a href='ISA31.htm'>&lt;</a></li>
<li><a href='ISA.htm'>३२</a></li>
<li><a href='ISA33.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
