<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ३७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB36.htm'>&lt;</a></li>
<li><a href='JOB.htm'>३७</a></li>
<li><a href='JOB38.htm'>&gt;</a></li>
</ul>
<div class="main">
 
<div class='b'> &#160; </div><div class='chapterlabel' id="V0"> ३७</div><div class='q'> <span class="verse" id="V1">१&#160;</span>“फिर इस बात पर भी मेरा हृदय काँपता है, </div><div class='q'>और अपने स्थान से उछल पड़ता है। </div><div class='q'> <span class="verse" id="V2">२&#160;</span>उसके बोलने का शब्द तो सुनो, </div><div class='q'>और उस शब्द को जो उसके मुँह से निकलता है सुनो। </div><div class='q'> <span class="verse" id="V3">३&#160;</span>वह उसको सारे आकाश के तले, </div><div class='q'>और अपनी बिजली को पृथ्वी की छोर तक भेजता है। </div><div class='q'> <span class="verse" id="V4">४&#160;</span>उसके पीछे गरजने का शब्द होता है; </div><div class='q'>वह अपने प्रतापी शब्द से गरजता है, </div><div class='q'>और जब उसका शब्द सुनाई देता है तब बिजली लगातार चमकने लगती है। </div><div class='q'> <span class="verse" id="V5">५&#160;</span>परमेश्‍वर गरजकर अपना शब्द अद्भुत रीति से सुनाता है*, </div><div class='q'>और बड़े-बड़े काम करता है जिनको हम नहीं समझते। </div><div class='q'> <span class="verse" id="V6">६&#160;</span>वह तो हिम से कहता है, पृथ्वी पर गिर, </div><div class='q'>और इसी प्रकार मेंह को भी </div><div class='q'>और मूसलाधार वर्षा को भी ऐसी ही आज्ञा देता है। </div><div class='q'> <span class="verse" id="V7">७&#160;</span>वह सब मनुष्यों के हाथ पर मुहर कर देता है, </div><div class='q'>जिससे उसके बनाए हुए सब मनुष्य उसको पहचानें। </div><div class='q'> <span class="verse" id="V8">८&#160;</span>तब वन पशु गुफाओं में घुस जाते, </div><div class='q'>और अपनी-अपनी माँदों में रहते हैं। </div><div class='q'> <span class="verse" id="V9">९&#160;</span>दक्षिण दिशा से बवण्डर </div><div class='q'>और उत्तर दिशा से जाड़ा आता है। </div><div class='q'> <span class="verse" id="V10">१०&#160;</span>परमेश्‍वर की श्‍वास की फूँक से बर्फ पड़ता है, </div><div class='q'>तब जलाशयों का पाट जम जाता है। </div><div class='q'> <span class="verse" id="V11">११&#160;</span>फिर वह घटाओं को भाप से लादता, </div><div class='q'>और अपनी बिजली से भरे हुए उजियाले का बादल दूर तक फैलाता है। </div><div class='q'> <span class="verse" id="V12">१२&#160;</span>वे उसकी बुद्धि की युक्ति से इधर-उधर फिराए जाते हैं, </div><div class='q'>इसलिए कि जो आज्ञा वह उनको दे*, </div><div class='q'>उसी को वे बसाई हुई पृथ्वी के ऊपर पूरी करें। </div><div class='q'> <span class="verse" id="V13">१३&#160;</span>चाहे ताड़ना देने के लिये, चाहे अपनी पृथ्वी की भलाई के लिये </div><div class='q'>या मनुष्यों पर करुणा करने के लिये वह उसे भेजे। </div><div class='q'> <span class="verse" id="V14">१४&#160;</span>“हे अय्यूब! इस पर कान लगा और सुन ले; चुपचाप खड़ा रह, </div><div class='q'>और परमेश्‍वर के आश्चर्यकर्मों का विचार कर। </div><div class='q'> <span class="verse" id="V15">१५&#160;</span>क्या तू जानता है, कि परमेश्‍वर क्यों अपने बादलों को आज्ञा देता, </div><div class='q'>और अपने बादल की बिजली को चमकाता है? </div><div class='q'> <span class="verse" id="V16">१६&#160;</span>क्या तू घटाओं का तौलना, </div><div class='q'>या सर्वज्ञानी के आश्चर्यकर्मों को जानता है? </div><div class='q'> <span class="verse" id="V17">१७&#160;</span>जब पृथ्वी पर दक्षिणी हवा ही के कारण से सन्‍नाटा रहता है </div><div class='q'>तब तेरे वस्त्र गर्म हो जाते हैं? </div><div class='q'> <span class="verse" id="V18">१८&#160;</span>फिर क्या तू उसके साथ आकाशमण्डल को तान सकता है, </div><div class='q'>जो ढाले हुए दर्पण के तुल्य दृढ़ है? </div><div class='q'> <span class="verse" id="V19">१९&#160;</span>तू हमें यह सिखा कि उससे क्या कहना चाहिये? </div><div class='q'>क्योंकि हम अंधियारे के कारण अपना व्याख्यान ठीक नहीं रच सकते। </div><div class='q'> <span class="verse" id="V20">२०&#160;</span>क्या उसको बताया जाए कि मैं बोलना चाहता हूँ? </div><div class='q'>क्या कोई अपना सत्यानाश चाहता है? </div><div class='q'> <span class="verse" id="V21">२१&#160;</span>“अभी तो आकाशमण्डल में का बड़ा प्रकाश देखा नहीं जाता </div><div class='q'>जब वायु चलकर उसको शुद्ध करती है। </div><div class='q'> <span class="verse" id="V22">२२&#160;</span>उत्तर दिशा से सुनहरी ज्योति आती है </div><div class='q'>परमेश्‍वर भययोग्य तेज से विभूषित है। </div><div class='q'> <span class="verse" id="V23">२३&#160;</span>सर्वशक्तिमान जो अति सामर्थी है, </div><div class='q'>और जिसका भेद हम पा नहीं सकते, </div><div class='q'>वह न्याय और पूर्ण धर्म को छोड़ अत्याचार नहीं कर सकता। </div><div class='q'> <span class="verse" id="V24">२४&#160;</span>इसी कारण सज्जन उसका भय मानते हैं, </div><div class='q'>और जो अपनी दृष्टि में बुद्धिमान हैं, उन पर वह दृष्टि नहीं करता।” </div><ul class='tnav'>
<li><a href='index.htm'>अय्यूब</a></li>
<li><a href='JOB36.htm'>&lt;</a></li>
<li><a href='JOB.htm'>३७</a></li>
<li><a href='JOB38.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
