<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल इफिसियों ३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>इफिसियों</a></li>
<li><a href='EPH02.htm'>&lt;</a></li>
<li><a href='EPH.htm'>३</a></li>
<li><a href='EPH04.htm'>&gt;</a></li>
</ul>
<div class="main">
 
<div class='chapterlabel' id="V0"> ३</div><div class='s'>रहस्य प्रगट हुआ </div><div class='p'> <span class="verse" id="V1">१&#160;</span>इसी कारण* मैं पौलुस जो तुम अन्यजातियों के लिये मसीह यीशु का बन्दी हूँ  <span class="verse" id="V2">२&#160;</span>यदि तुम ने परमेश्‍वर के उस अनुग्रह के प्रबन्ध का समाचार सुना हो, जो तुम्हारे लिये मुझे दिया गया। </div><div class='p'> <span class="verse" id="V3">३&#160;</span>अर्थात् यह कि वह भेद मुझ पर प्रकाश के द्वारा प्रगट हुआ, जैसा मैं पहले संक्षेप में लिख चुका हूँ।  <span class="verse" id="V4">४&#160;</span>जिससे तुम पढ़कर जान सकते हो कि मैं मसीह का वह भेद कहाँ तक समझता हूँ।  <span class="verse" id="V5">५&#160;</span>जो अन्य समयों में मनुष्यों की सन्तानों को ऐसा नहीं बताया गया था, जैसा कि आत्मा के द्वारा अब उसके पवित्र प्रेरितों और भविष्यद्वक्ताओं पर प्रगट किया गया हैं। </div><div class='p'> <span class="verse" id="V6">६&#160;</span>अर्थात् यह कि मसीह यीशु में सुसमाचार के द्वारा अन्यजातीय लोग विरासत में सहभागी, और एक ही देह के और प्रतिज्ञा के भागी हैं।  <span class="verse" id="V7">७&#160;</span>और मैं परमेश्‍वर के अनुग्रह के उस दान के अनुसार, जो सामर्थ्य के प्रभाव के अनुसार मुझे दिया गया, उस सुसमाचार का सेवक बना। </div><div class='s'>रहस्य का उद्देश्य </div><div class='p'> <span class="verse" id="V8">८&#160;</span>मुझ पर जो सब पवित्र लोगों में से छोटे से भी छोटा* हूँ, यह अनुग्रह हुआ कि मैं अन्यजातियों को मसीह के अगम्य धन का सुसमाचार सुनाऊँ,  <span class="verse" id="V9">९&#160;</span>और सब पर यह बात प्रकाशित करूँ कि उस भेद का प्रबन्ध क्या है, जो सब के सृजनहार परमेश्‍वर में आदि से गुप्त था। </div><div class='p'> <span class="verse" id="V10">१०&#160;</span>ताकि अब कलीसिया के द्वारा, परमेश्‍वर का विभिन्न प्रकार का ज्ञान, उन प्रधानों और अधिकारियों पर, जो स्वर्गीय स्थानों में हैं प्रगट किया जाए।  <span class="verse" id="V11">११&#160;</span>उस सनातन मनसा के अनुसार जो उसने हमारे प्रभु मसीह यीशु में की थीं। </div><div class='p'> <span class="verse" id="V12">१२&#160;</span>जिसमें हमको उस पर विश्वास रखने से साहस और भरोसे से निकट आने का अधिकार है।  <span class="verse" id="V13">१३&#160;</span>इसलिए मैं विनती करता हूँ कि जो क्लेश तुम्हारे लिये मुझे हो रहे हैं, उनके कारण साहस न छोड़ो, क्योंकि उनमें तुम्हारी महिमा है। </div><div class='s'>इफिसियों के लिये प्रार्थना </div><div class='p'> <span class="verse" id="V14">१४&#160;</span>मैं इसी कारण उस पिता के सामने घुटने टेकता हूँ,  <span class="verse" id="V15">१५&#160;</span>जिससे स्वर्ग और पृथ्वी पर, हर एक घराने का नाम रखा जाता है,  <span class="verse" id="V16">१६&#160;</span>कि वह अपनी महिमा के धन के अनुसार तुम्हें यह दान दे कि तुम उसके आत्मा से अपने भीतरी मनुष्यत्व में सामर्थ्य पा कर बलवन्त होते जाओ, </div><div class='p'> <span class="verse" id="V17">१७&#160;</span>और विश्वास के द्वारा मसीह तुम्हारे हृदय में बसे कि तुम प्रेम में जड़ पकड़कर और नींव डालकर,  <span class="verse" id="V18">१८&#160;</span>सब पवित्र लोगों के साथ भली-भाँति समझने की शक्ति पाओ; कि उसकी चौड़ाई, और लम्बाई, और ऊँचाई, और गहराई कितनी है।  <span class="verse" id="V19">१९&#160;</span>और मसीह के उस प्रेम को जान सको जो ज्ञान से परे है कि तुम परमेश्‍वर की सारी भरपूरी* तक परिपूर्ण हो जाओ। </div><div class='p'> <span class="verse" id="V20">२०&#160;</span>अब जो ऐसा सामर्थी है, कि हमारी विनती और समझ से कहीं अधिक काम कर सकता है, उस सामर्थ्य के अनुसार जो हम में कार्य करता है,  <span class="verse" id="V21">२१&#160;</span>कलीसिया में, और मसीह यीशु में, उसकी महिमा पीढ़ी से पीढ़ी तक युगानुयुग होती रहे। आमीन। </div><ul class='tnav'>
<li><a href='index.htm'>इफिसियों</a></li>
<li><a href='EPH02.htm'>&lt;</a></li>
<li><a href='EPH.htm'>३</a></li>
<li><a href='EPH04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
