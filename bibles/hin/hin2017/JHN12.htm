<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यूहन्ना १२</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यूहन्ना</a></li>
<li><a href='JHN11.htm'>&lt;</a></li>
<li><a href='JHN.htm'>१२</a></li>
<li><a href='JHN13.htm'>&gt;</a></li>
</ul>
<div class="main">
 
<div class='chapterlabel' id="V0"> १२</div><div class='s'>बैतनिय्याह में यीशु का अभिषेक </div><div class='p'> <span class="verse" id="V1">१&#160;</span>फिर यीशु फसह से छः दिन पहले बैतनिय्याह में आया, जहाँ लाज़र था; जिसे यीशु ने मरे हुओं में से जिलाया था।  <span class="verse" id="V2">२&#160;</span>वहाँ उन्होंने उसके लिये भोजन तैयार किया, और मार्था सेवा कर रही थी, और लाज़र उनमें से एक था, जो उसके साथ भोजन करने के लिये बैठे थे।  <span class="verse" id="V3">३&#160;</span>तब मरियम ने जटामांसी का आधा सेर बहुमूल्य इत्र लेकर यीशु के पाँवों पर डाला, और अपने बालों से उसके पाँव पोंछे, और इत्र की सुगंध से घर सुगन्धित हो गया।  <span class="verse" id="V4">४&#160;</span>परन्तु उसके चेलों में से यहूदा इस्करियोती नाम एक चेला जो उसे पकड़वाने पर था, कहने लगा,  <span class="verse" id="V5">५&#160;</span>“यह इत्र तीन सौ दीनार में बेचकर गरीबों को क्यों न दिया गया?”  <span class="verse" id="V6">६&#160;</span>उसने यह बात इसलिए न कही, कि उसे गरीबों की चिन्ता थी, परन्तु इसलिए कि वह चोर था और उसके पास उनकी थैली रहती थी, और उसमें जो कुछ डाला जाता था, वह निकाल लेता था।  <span class="verse" id="V7">७&#160;</span>यीशु ने कहा, “उसे मेरे गाड़े जाने के दिन के लिये रहने दे।  <span class="verse" id="V8">८&#160;</span>क्योंकि गरीब तो तुम्हारे साथ सदा रहते हैं, परन्तु मैं तुम्हारे साथ सदा न रहूँगा।” (मर. 14:7) </div><div class='s'>लाज़र को मार डालने का निर्णय </div><div class='p'> <span class="verse" id="V9">९&#160;</span>यहूदियों में से साधारण लोग जान गए, कि वह वहाँ है, और वे न केवल यीशु के कारण आए परन्तु इसलिए भी कि लाज़र को देखें, जिसे उसने मरे हुओं में से जिलाया था।  <span class="verse" id="V10">१०&#160;</span>तब प्रधान याजकों ने लाज़र को भी मार डालने की सम्मति की।  <span class="verse" id="V11">११&#160;</span>क्योंकि उसके कारण बहुत से यहूदी चले गए, और यीशु पर विश्वास किया। </div><div class='s'>यीशु का यरूशलेम में विजय-प्रवेश </div><div class='p'> <span class="verse" id="V12">१२&#160;</span>दूसरे दिन बहुत से लोगों ने जो पर्व में आए थे, यह सुनकर, कि यीशु यरूशलेम में आ रहा है।  <span class="verse" id="V13">१३&#160;</span>उन्होंने खजूर की डालियाँ लीं, और उससे भेंट करने को निकले, और पुकारने लगे, “होशाना! धन्य इस्राएल का राजा, जो प्रभु के नाम से आता है।” (भज. 118:25-26)  <span class="verse" id="V14">१४&#160;</span>जब यीशु को एक गदहे का बच्चा मिला, तो वह उस पर बैठा, जैसा लिखा है, </div><div class='q'> <span class="verse" id="V15">१५&#160;</span>“हे सिय्योन की बेटी, </div><div class='q'>मत डर; </div><div class='q'>देख, तेरा राजा गदहे के बच्चे पर चढ़ा </div><div class='q'>हुआ चला आता है।” </div><div class='p'> <span class="verse" id="V16">१६&#160;</span>उसके चेले, ये बातें पहले न समझे थे; परन्तु जब यीशु की महिमा प्रगट हुई, तो उनको स्मरण आया, कि ये बातें उसके विषय में लिखी हुई थीं; और लोगों ने उससे इस प्रकार का व्यवहार किया था।  <span class="verse" id="V17">१७&#160;</span>तब भीड़ के लोगों ने जो उस समय उसके साथ थे यह गवाही दी कि उसने लाज़र को कब्र में से बुलाकर, मरे हुओं में से जिलाया था।  <span class="verse" id="V18">१८&#160;</span>इसी कारण लोग उससे भेंट करने को आए थे क्योंकि उन्होंने सुना था, कि उसने यह आश्चर्यकर्म दिखाया है।  <span class="verse" id="V19">१९&#160;</span>तब फरीसियों ने आपस में कहा, “सोचो, तुम लोग कुछ नहीं कर पा रहे हो; देखो, संसार उसके पीछे हो चला है।” </div><div class='s'>यीशु और यूनानी </div><div class='p'> <span class="verse" id="V20">२०&#160;</span>जो लोग उस पर्व में आराधना करने आए थे उनमें से कई यूनानी थे।  <span class="verse" id="V21">२१&#160;</span>उन्होंने गलील के बैतसैदा के रहनेवाले फिलिप्पुस के पास आकर उससे विनती की, “श्रीमान हम यीशु से भेंट करना चाहते हैं।”  <span class="verse" id="V22">२२&#160;</span>फिलिप्पुस ने आकर अन्द्रियास से कहा; तब अन्द्रियास और फिलिप्पुस ने यीशु से कहा।  <span class="verse" id="V23">२३&#160;</span>इस पर यीशु ने उनसे कहा, “वह समय आ गया है*, कि मनुष्य के पुत्र कि महिमा हो।  <span class="verse" id="V24">२४&#160;</span>मैं तुम से सच-सच कहता हूँ, कि जब तक गेहूँ का दाना भूमि में पड़कर मर नहीं जाता, वह अकेला रहता है परन्तु जब मर जाता है, तो बहुत फल लाता है।  <span class="verse" id="V25">२५&#160;</span>जो अपने प्राण को प्रिय जानता है, वह उसे खो देता है; और जो इस जगत में अपने प्राण को अप्रिय जानता है; वह अनन्त जीवन के लिये उसकी रक्षा करेगा।  <span class="verse" id="V26">२६&#160;</span>यदि कोई मेरी सेवा करे, तो मेरे पीछे हो ले; और जहाँ मैं हूँ वहाँ मेरा सेवक भी होगा; यदि कोई मेरी सेवा करे, तो पिता उसका आदर करेगा। </div><div class='s'>अपनी मृत्यु के बारे में भविष्यद्वाणी </div><div class='p'> <span class="verse" id="V27">२७&#160;</span>“अब मेरा जी व्याकुल हो रहा है*। इसलिए अब मैं क्या कहूँ? ‘हे पिता, मुझे इस घड़ी से बचा?’ परन्तु मैं इसी कारण इस घड़ी को पहुँचा हूँ।  <span class="verse" id="V28">२८&#160;</span>हे पिता अपने नाम की महिमा कर।” तब यह आकाशवाणी हुई, “मैंने उसकी महिमा की है, और फिर भी करूँगा।”  <span class="verse" id="V29">२९&#160;</span>तब जो लोग खड़े हुए सुन रहे थे, उन्होंने कहा; कि बादल गरजा, औरों ने कहा, “कोई स्वर्गदूत उससे बोला।”  <span class="verse" id="V30">३०&#160;</span>इस पर यीशु ने कहा, “यह शब्द मेरे लिये नहीं परन्तु तुम्हारे लिये आया है।  <span class="verse" id="V31">३१&#160;</span>अब इस जगत का न्याय होता है, अब इस जगत का सरदार* निकाल दिया जाएगा।  <span class="verse" id="V32">३२&#160;</span>और मैं यदि पृथ्वी पर से ऊँचे पर चढ़ाया जाऊँगा, तो सब को अपने पास खीचूँगा।”  <span class="verse" id="V33">३३&#160;</span>ऐसा कहकर उसने यह प्रगट कर दिया, कि वह कैसी मृत्यु से मरेगा।  <span class="verse" id="V34">३४&#160;</span>इस पर लोगों ने उससे कहा, “हमने व्यवस्था की यह बात सुनी है, कि मसीह सर्वदा रहेगा, फिर तू क्यों कहता है, कि मनुष्य के पुत्र को ऊँचे पर चढ़ाया जाना अवश्य है? यह मनुष्य का पुत्र कौन है?” (दानि. 7:14)  <span class="verse" id="V35">३५&#160;</span>यीशु ने उनसे कहा, “ज्योति अब थोड़ी देर तक तुम्हारे बीच में है, जब तक ज्योति तुम्हारे साथ है तब तक चले चलो; ऐसा न हो कि अंधकार तुम्हें आ घेरे; जो अंधकार में चलता है वह नहीं जानता कि किधर जाता है।  <span class="verse" id="V36">३६&#160;</span>जब तक ज्योति तुम्हारे साथ है, ज्योति पर विश्वास करो कि तुम ज्योति के सन्तान बनो।” ये बातें कहकर यीशु चला गया और उनसे छिपा रहा। </div><div class='s'>भविष्यद्वाणियों का पूरा होना </div><div class='p'> <span class="verse" id="V37">३७&#160;</span>और उसने उनके सामने इतने चिन्ह दिखाए, तो भी उन्होंने उस पर विश्वास न किया;  <span class="verse" id="V38">३८&#160;</span>ताकि यशायाह भविष्यद्वक्ता का वचन पूरा हो जो उसने कहा: </div><div class='q'>“हे प्रभु, हमारे समाचार पर किस ने विश्वास किया है? </div><div class='q'>और प्रभु का भुजबल किस पर प्रगट हुआ?” (यशा. 53:1) </div><div class='p'> <span class="verse" id="V39">३९&#160;</span>इस कारण वे विश्वास न कर सके, क्योंकि यशायाह ने यह भी कहा है: </div><div class='q'> <span class="verse" id="V40">४०&#160;</span>“उसने उनकी आँखें अंधी, </div><div class='q'>और उनका मन कठोर किया है; </div><div class='q'>कहीं ऐसा न हो, कि आँखों से देखें, </div><div class='q'>और मन से समझें, </div><div class='q'>और फिरें, और मैं उन्हें चंगा करूँ।” (यशा. 6:10) </div><div class='m'> <span class="verse" id="V41">४१&#160;</span>यशायाह ने ये बातें इसलिए कहीं, कि उसने उसकी महिमा देखी; और उसने उसके विषय में बातें की।  <span class="verse" id="V42">४२&#160;</span>तो भी सरदारों में से भी बहुतों ने उस पर विश्वास किया, परन्तु फरीसियों के कारण प्रगट में नहीं मानते थे, ऐसा न हो कि आराधनालय में से निकाले जाएँ।  <span class="verse" id="V43">४३&#160;</span>क्योंकि मनुष्यों की प्रशंसा उनको परमेश्‍वर की प्रशंसा से अधिक प्रिय लगती थी। </div><div class='s'>ज्योति में चलना </div><div class='p'> <span class="verse" id="V44">४४&#160;</span>यीशु ने पुकारकर कहा, “जो मुझ पर विश्वास करता है, वह मुझ पर नहीं, वरन् मेरे भेजनेवाले पर विश्वास करता है।  <span class="verse" id="V45">४५&#160;</span>और जो मुझे देखता है, वह मेरे भेजनेवाले को देखता है।  <span class="verse" id="V46">४६&#160;</span>मैं जगत में ज्योति होकर आया हूँ ताकि जो कोई मुझ पर विश्वास करे, वह अंधकार में न रहे।  <span class="verse" id="V47">४७&#160;</span>यदि कोई मेरी बातें सुनकर न माने, तो मैं उसे दोषी नहीं ठहराता, क्योंकि मैं जगत को दोषी ठहराने के लिये नहीं, परन्तु जगत का उद्धार करने के लिये आया हूँ।  <span class="verse" id="V48">४८&#160;</span>जो मुझे तुच्छ जानता है* और मेरी बातें ग्रहण नहीं करता है उसको दोषी ठहरानेवाला तो एक है: अर्थात् जो वचन मैंने कहा है, वह अन्तिम दिन में उसे दोषी ठहराएगा।  <span class="verse" id="V49">४९&#160;</span>क्योंकि मैंने अपनी ओर से बातें नहीं की, परन्तु पिता जिस ने मुझे भेजा है उसी ने मुझे आज्ञा दी है, कि क्या-क्या कहूँ और क्या-क्या बोलूँ?  <span class="verse" id="V50">५०&#160;</span>और मैं जानता हूँ, कि उसकी आज्ञा अनन्त जीवन है इसलिए मैं जो बोलता हूँ, वह जैसा पिता ने मुझसे कहा है वैसा ही बोलता हूँ।” </div><ul class='tnav'>
<li><a href='index.htm'>यूहन्ना</a></li>
<li><a href='JHN11.htm'>&lt;</a></li>
<li><a href='JHN.htm'>१२</a></li>
<li><a href='JHN13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
