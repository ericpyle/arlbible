<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल उत्पत्ति ४९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>उत्पत्ति</a></li>
<li><a href='GEN48.htm'>&lt;</a></li>
<li><a href='GEN.htm'>४९</a></li>
<li><a href='GEN50.htm'>&gt;</a></li>
</ul>
<div class="main">
 
<div class='chapterlabel' id="V0"> ४९</div><div class='s'>याकूब की भविष्यद्वाणी </div><div class='p'> <span class="verse" id="V1">१&#160;</span>फिर याकूब ने अपने पुत्रों को यह कहकर बुलाया, “इकट्ठे हो जाओ, मैं तुमको बताऊँगा, कि अन्त के दिनों में तुम पर क्या-क्या बीतेगा।  <span class="verse" id="V2">२&#160;</span>हे याकूब के पुत्रों, इकट्ठे होकर सुनो, अपने पिता इस्राएल की ओर कान लगाओ। </div><div class='q'> <span class="verse" id="V3">३&#160;</span>“हे रूबेन, तू मेरा जेठा, मेरा बल, और मेरे पौरूष का पहला फल है; </div><div class='q'>प्रतिष्ठा का उत्तम भाग, और शक्ति का भी उत्तम भाग तू ही है। </div><div class='q'> <span class="verse" id="V4">४&#160;</span>तू जो जल के समान उबलनेवाला है, इसलिए दूसरों से श्रेष्ठ न ठहरेगा; </div><div class='q'>क्योंकि तू अपने पिता की खाट पर चढ़ा, </div><div class='q'>तब तूने उसको अशुद्ध किया; </div><div class='q'>वह मेरे बिछौने पर चढ़ गया। </div><div class='q'> <span class="verse" id="V5">५&#160;</span>शिमोन और लेवी तो भाई-भाई हैं, </div><div class='q'>उनकी तलवारें उपद्रव के हथियार हैं। </div><div class='q'> <span class="verse" id="V6">६&#160;</span>हे मेरे जीव, उनके मर्म में न पड़, </div><div class='q'>हे मेरी महिमा, उनकी सभा में मत मिल; </div><div class='q'>क्योंकि उन्होंने कोप से मनुष्यों को घात किया, </div><div class='q'>और अपनी ही इच्छा पर चलकर बैलों को पंगु बनाया। </div><div class='q'> <span class="verse" id="V7">७&#160;</span>धिक्कार उनके कोप को, जो प्रचण्ड था; </div><div class='q'>और उनके रोष को, जो निर्दय था; </div><div class='q'>मैं उन्हें याकूब में अलग-अलग </div><div class='q'>और इस्राएल में तितर-बितर कर दूँगा। </div><div class='q'> <span class="verse" id="V8">८&#160;</span>हे यहूदा, तेरे भाई तेरा धन्यवाद करेंगे, </div><div class='q'>तेरा हाथ तेरे शत्रुओं की गर्दन पर पड़ेगा; </div><div class='q'>तेरे पिता के पुत्र तुझे दण्डवत् करेंगे। </div><div class='q'> <span class="verse" id="V9">९&#160;</span>यहूदा* सिंह का बच्चा है। </div><div class='q'>हे मेरे पुत्र, तू अहेर करके गुफा में गया है </div><div class='q'>वह सिंह अथवा सिंहनी के समान दबकर बैठ गया; </div><div class='q'>फिर कौन उसको छेड़ेगा। (प्रका. 5:5) </div><div class='q'> <span class="verse" id="V10">१०&#160;</span>जब तक शीलो न आए </div><div class='q'>तब तक न तो यहूदा से राजदण्ड छूटेगा, </div><div class='q'>न उसके वंश से व्यवस्था देनेवाला अलग होगा; </div><div class='q'>और राज्य-राज्य के लोग उसके अधीन* हो जाएँगे। (यूह. 11:52) </div><div class='q'> <span class="verse" id="V11">११&#160;</span>वह अपने जवान गदहे को दाखलता में, </div><div class='q'>और अपनी गदही के बच्चे को उत्तम </div><div class='q'>जाति की दाखलता में बाँधा करेगा; (प्रका. 7:14, प्रका. 22:14) </div><div class='q'>उसने अपने वस्त्र दाखमधु में, </div><div class='q'>और अपना पहरावा दाखों के रस में धोया है। </div><div class='q'> <span class="verse" id="V12">१२&#160;</span>उसकी आँखें दाखमधु से चमकीली </div><div class='q'>और उसके दाँत दूध से श्वेत होंगे। </div><div class='q'> <span class="verse" id="V13">१३&#160;</span>जबूलून समुद्र तट पर निवास करेगा, </div><div class='q'>वह जहाजों के लिये बन्दरगाह का काम देगा, </div><div class='q'>और उसका परला भाग सीदोन के निकट पहुँचेगा </div><div class='q'> <span class="verse" id="V14">१४&#160;</span>इस्साकार एक बड़ा और बलवन्त गदहा है, </div><div class='q'>जो पशुओं के बाड़ों के बीच में दबका रहता है। </div><div class='q'> <span class="verse" id="V15">१५&#160;</span>उसने एक विश्रामस्थान देखकर, कि अच्छा है, </div><div class='q'>और एक देश, कि मनोहर है, </div><div class='q'>अपने कंधे को बोझ उठाने के लिये झुकाया, </div><div class='q'>और बेगारी में दास का सा काम करने लगा। </div><div class='q'> <span class="verse" id="V16">१६&#160;</span>दान इस्राएल का एक गोत्र होकर अपने </div><div class='q'>जाति भाइयों का न्याय करेगा। </div><div class='q'> <span class="verse" id="V17">१७&#160;</span>दान मार्ग में का एक साँप, </div><div class='q'>और रास्ते में का एक नाग होगा, </div><div class='q'>जो घोड़े की नली को डसता है, </div><div class='q'>जिससे उसका सवार पछाड़ खाकर गिर पड़ता है। </div><div class='q'> <span class="verse" id="V18">१८&#160;</span>हे यहोवा, मैं तुझी से उद्धार पाने की बाट जोहता आया हूँ। </div><div class='q'> <span class="verse" id="V19">१९&#160;</span>गाद पर एक दल चढ़ाई तो करेगा; </div><div class='q'>पर वह उसी दल के पिछले भाग पर छापा मारेगा। </div><div class='q'> <span class="verse" id="V20">२०&#160;</span>आशेर से जो अन्न उत्‍पन्‍न होगा वह उत्तम होगा, </div><div class='q'>और वह राजा के योग्य स्वादिष्ट भोजन दिया करेगा। </div><div class='q'> <span class="verse" id="V21">२१&#160;</span>नप्ताली एक छूटी हुई हिरनी है; </div><div class='q'>वह सुन्दर बातें बोलता है। </div><div class='q'> <span class="verse" id="V22">२२&#160;</span>यूसुफ बलवन्त लता की एक शाखा है, </div><div class='q'>वह सोते के पास लगी हुई फलवन्त लता की एक शाखा है; </div><div class='q'>उसकी डालियाँ दीवार पर से चढ़कर फैल जाती हैं। </div><div class='q'> <span class="verse" id="V23">२३&#160;</span>धनुर्धारियों ने उसको खेदित किया, </div><div class='q'>और उस पर तीर मारे, </div><div class='q'>और उसके पीछे पड़े हैं। </div><div class='q'> <span class="verse" id="V24">२४&#160;</span>पर उसका धनुष दृढ़ रहा, </div><div class='q'>और उसकी बाँह और हाथ याकूब के </div><div class='q'>उसी शक्तिमान परमेश्‍वर के हाथों के द्वारा फुर्तीले हुए, </div><div class='q'>जिसके पास से वह चरवाहा आएगा, </div><div class='q'>जो इस्राएल की चट्टान भी ठहरेगा। </div><div class='q'> <span class="verse" id="V25">२५&#160;</span>यह तेरे पिता के उस परमेश्‍वर का काम है, </div><div class='q'>जो तेरी सहायता करेगा, </div><div class='q'>उस सर्वशक्तिमान का जो तुझे </div><div class='q'>ऊपर से आकाश में की आशीषें, </div><div class='q'>और नीचे से गहरे जल में की आशीषें, </div><div class='q'>और स्तनों, और गर्भ की आशीषें देगा। </div><div class='q'> <span class="verse" id="V26">२६&#160;</span>तेरे पिता के आशीर्वाद </div><div class='q'>मेरे पितरों के आशीर्वादों से अधिक बढ़ गए हैं </div><div class='q'>और सनातन पहाड़ियों की मनचाही वस्तुओं </div><div class='q'>के समान बने रहेंगे वे यूसुफ के सिर पर, </div><div class='q'>जो अपने भाइयों से अलग किया गया था, </div><div class='q'>उसी के सिर के मुकुट पर फूले फलेंगे। </div><div class='q'> <span class="verse" id="V27">२७&#160;</span>बिन्यामीन फाड़नेवाला भेड़िया है, </div><div class='q'>सवेरे तो वह अहेर भक्षण करेगा, </div><div class='q'>और सांझ को लूट-बाँट लेगा। </div><div class='p'> <span class="verse" id="V28">२८&#160;</span>इस्राएल के बारहों गोत्र ये ही हैं और उनके पिता ने जिस-जिस वचन से उनको आशीर्वाद दिया, वे ये ही हैं; एक-एक को उसके आशीर्वाद के अनुसार उसने आशीर्वाद दिया। </div><div class='s'>याकूब को मिट्टी देने संबंधी आज्ञा </div><div class='p'> <span class="verse" id="V29">२९&#160;</span>तब उसने यह कहकर उनको आज्ञा दी, “मैं अपने लोगों के साथ मिलने पर हूँ: इसलिए मुझे हित्ती एप्रोन की भूमिवाली गुफा में मेरे बाप-दादों के साथ मिट्टी देना,* (प्रेरि. 7:16)  <span class="verse" id="V30">३०&#160;</span>अर्थात् उसी गुफा में जो कनान देश में मम्रे के सामने वाली मकपेला की भूमि में है; उस भूमि को अब्राहम ने हित्ती एप्रोन के हाथ से इसलिए मोल लिया था, कि वह कब्रिस्तान के लिये उसकी निज भूमि हो।  <span class="verse" id="V31">३१&#160;</span>“वहाँ अब्राहम और उसकी पत्‍नी सारा को मिट्टी दी गई थी; और वहीं इसहाक और उसकी पत्‍नी रिबका को भी मिट्टी दी गई; और वहीं मैंने लिआ को भी मिट्टी दी।  <span class="verse" id="V32">३२&#160;</span>वह भूमि और उसमें की गुफा हित्तियों के हाथ से मोल ली गई।”  <span class="verse" id="V33">३३&#160;</span>याकूब जब अपने पुत्रों को यह आज्ञा दे चुका, तब अपने पाँव खाट पर समेट प्राण छोड़े, और अपने लोगों में जा मिला। (प्रेरि. 7:15) </div><ul class='tnav'>
<li><a href='index.htm'>उत्पत्ति</a></li>
<li><a href='GEN48.htm'>&lt;</a></li>
<li><a href='GEN.htm'>४९</a></li>
<li><a href='GEN50.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
