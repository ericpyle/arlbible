<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 2 इतिहास ११</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 इतिहास</a></li>
<li><a href='2CH10.htm'>&lt;</a></li>
<li><a href='2CH.htm'>११</a></li>
<li><a href='2CH12.htm'>&gt;</a></li>
</ul>
<div class="main">
 
<div class='chapterlabel' id="V0"> ११</div><div class='s'>रहबाम का राज्य </div><div class='p'> <span class="verse" id="V1">१&#160;</span>जब रहबाम यरूशलेम को आया, तब उसने यहूदा और बिन्यामीन के घराने को जो मिलकर एक लाख अस्सी हजार अच्छे योद्धा थे इकट्ठा किया, कि इस्राएल के साथ युद्ध करे जिससे राज्य रहबाम के वश में फिर आ जाए।  <span class="verse" id="V2">२&#160;</span>तब यहोवा का यह वचन परमेश्‍वर के भक्त शमायाह के पास पहुँचा  <span class="verse" id="V3">३&#160;</span>“यहूदा के राजा सुलैमान के पुत्र रहबाम से और यहूदा और बिन्यामीन के सब इस्राएलियों से कह,  <span class="verse" id="V4">४&#160;</span>'यहोवा यह कहता है, कि अपने भाइयों पर चढ़ाई करके युद्ध न करो। तुम अपने-अपने घर लौट जाओ, क्योंकि यह बात मेरी ही ओर से हुई है।'” यहोवा के ये वचन मानकर, वे यारोबाम पर बिना चढ़ाई किए लौट गए। </div><div class='s'>रहबाम का नगरों को दृढ़ करना </div><div class='p'> <span class="verse" id="V5">५&#160;</span>रहबाम यरूशलेम में रहने लगा, और यहूदा में बचाव के लिये ये नगर दृढ़ किए,  <span class="verse" id="V6">६&#160;</span>अर्थात् बैतलहम, एताम, तकोआ,  <span class="verse" id="V7">७&#160;</span>बेतसूर, सोको, अदुल्लाम,  <span class="verse" id="V8">८&#160;</span>गत, मारेशा, जीप,  <span class="verse" id="V9">९&#160;</span>अदोरैम, लाकीश, अजेका,  <span class="verse" id="V10">१०&#160;</span>सोरा, अय्यालोन और हेब्रोन जो यहूदा और बिन्यामीन में हैं, दृढ़ किया।  <span class="verse" id="V11">११&#160;</span>उसने दृढ़ नगरों को और भी दृढ़ करके उनमें प्रधान ठहराए, और भोजन वस्तु और तेल और दाखमधु के भण्डार रखवा दिए।  <span class="verse" id="V12">१२&#160;</span>फिर एक-एक नगर में उसने ढालें और भाले रखवाकर उनको अत्यन्त दृढ़ कर दिया। यहूदा और बिन्यामीन तो उसके अधिकार में थे। </div><div class='s'>याजकों और लेवियों का यहूदा को आना </div><div class='p'> <span class="verse" id="V13">१३&#160;</span>सारे इस्राएल के याजक और लेवीय भी अपने सारे देश से उठकर उसके पास गए।  <span class="verse" id="V14">१४&#160;</span>यों लेवीय अपनी चराइयों और निज भूमि छोड़कर, यहूदा और यरूशलेम में आए, क्योंकि यारोबाम और उसके पुत्रों ने उनको निकाल दिया था कि वे यहोवा के लिये याजक का काम न करें,  <span class="verse" id="V15">१५&#160;</span>और उसने ऊँचे स्थानों* और बकरा देवताओं और अपने बनाए हुए बछड़ों के लिये, अपनी ओर से याजक ठहरा लिए।  <span class="verse" id="V16">१६&#160;</span>लेवियों के बाद इस्राएल के सब गोत्रों में से जितने मन लगाकर इस्राएल के परमेश्‍वर यहोवा के खोजी थे वे अपने पितरों के परमेश्‍वर यहोवा को बलि चढ़ाने के लिये यरूशलेम को आए।  <span class="verse" id="V17">१७&#160;</span>उन्होंने यहूदा का राज्य स्थिर किया और सुलैमान के पुत्र रहबाम को तीन वर्ष तक दृढ़ कराया, क्योंकि तीन वर्ष तक वे दाऊद और सुलैमान की लीक पर चलते रहे। </div><div class='s'>रहबाम का परिवार </div><div class='p'> <span class="verse" id="V18">१८&#160;</span>रहबाम ने एक स्त्री से विवाह कर लिया, अर्थात् महलत से जिसका पिता दाऊद का पुत्र यरीमोत और माता यिशै के पुत्र एलीआब की बेटी अबीहैल थी।  <span class="verse" id="V19">१९&#160;</span>उससे यूश, शेमर्याह और जाहम नामक पुत्र उत्‍पन्‍न हुए।  <span class="verse" id="V20">२०&#160;</span>उसके बाद उसने अबशालोम की बेटी माका से विवाह कर लिया, और उससे अबिय्याह, अत्तै, जीजा और शलोमीत उत्‍पन्‍न हुए।  <span class="verse" id="V21">२१&#160;</span>रहबाम ने अठारह रानियाँ ब्याह लीं और साठ रखैलियाँ रखीं, और उसके अट्ठाईस बेटे और साठ बेटियाँ उत्‍पन्‍न हुईं। अबशालोम की बेटी माका से वह अपनी सब रानियों और रखेलों से अधिक प्रेम रखता था;  <span class="verse" id="V22">२२&#160;</span>रहबाम ने माका के बेटे अबिय्याह को मुख्य और सब भाइयों में प्रधान इस विचार से ठहरा दिया, कि उसे राजा बनाए।  <span class="verse" id="V23">२३&#160;</span>उसने समझ-बूझकर काम किया, और उसने अपने सब पुत्रों को अलग-अलग करके यहूदा और बिन्यामीन के सब देशों के सब गढ़वाले नगरों में ठहरा दिया; और उन्हें भोजन वस्तु बहुतायत से दी, और उनके लिये बहुत सी स्त्रियाँ ढूँढ़ी। </div><ul class='tnav'>
<li><a href='index.htm'>2 इतिहास</a></li>
<li><a href='2CH10.htm'>&lt;</a></li>
<li><a href='2CH.htm'>११</a></li>
<li><a href='2CH12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
