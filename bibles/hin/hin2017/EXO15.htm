<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल निर्गमन १५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>निर्गमन</a></li>
<li><a href='EXO14.htm'>&lt;</a></li>
<li><a href='EXO.htm'>१५</a></li>
<li><a href='EXO16.htm'>&gt;</a></li>
</ul>
<div class="main">
 
<div class='chapterlabel' id="V0"> १५</div><div class='s'>मूसा का विजयी गीत </div><div class='p'> <span class="verse" id="V1">१&#160;</span>तब मूसा और इस्राएलियों ने यहोवा के लिये यह गीत गाया। उन्होंने कहा, </div><div class='q'>“मैं यहोवा का गीत गाऊँगा, क्योंकि वह महाप्रतापी ठहरा है; </div><div class='q'>घोड़ों समेत सवारों को उसने समुद्र में डाल दिया है। </div><div class='q'> <span class="verse" id="V2">२&#160;</span>यहोवा मेरा बल और भजन का विषय है*, </div><div class='q'>और वही मेरा उद्धार भी ठहरा है; </div><div class='q'>मेरा परमेश्‍वर वही है, मैं उसी की स्तुति करूँगा, </div><div class='q'>(मैं उसके लिये निवास-स्थान बनाऊँगा), मेरे पूर्वजों का परमेश्‍वर वही है, </div><div class='q'>मैं उसको सराहूँगा। </div><div class='q'> <span class="verse" id="V3">३&#160;</span>यहोवा योद्धा है; </div><div class='q'>उसका नाम यहोवा है। </div><div class='q'> <span class="verse" id="V4">४&#160;</span>फ़िरौन के रथों और सेना को उसने समुद्र में डाल दिया; </div><div class='q'>और उसके उत्तम से उत्तम रथी लाल समुद्र में डूब गए। </div><div class='q'> <span class="verse" id="V5">५&#160;</span>गहरे जल ने उन्हें ढाँप लिया; </div><div class='q'>वे पत्थर के समान गहरे स्थानों में डूब गए। </div><div class='q'> <span class="verse" id="V6">६&#160;</span>हे यहोवा, तेरा दाहिना हाथ शक्ति में महाप्रतापी हुआ हे यहोवा, </div><div class='q'>तेरा दाहिना हाथ शत्रु को चकनाचूर कर देता है। </div><div class='q'> <span class="verse" id="V7">७&#160;</span>तू अपने विरोधियों को अपने महाप्रताप से गिरा देता है; </div><div class='q'>तू अपना कोप भड़काता, और वे भूसे के समान भस्म हो जाते हैं। </div><div class='q'> <span class="verse" id="V8">८&#160;</span>तेरे नथनों की साँस से जल एकत्र हो गया, धाराएँ ढेर के समान थम गईं; </div><div class='q'>समुद्र के मध्य में गहरा जल जम गया। </div><div class='q'> <span class="verse" id="V9">९&#160;</span>शत्रु ने कहा था, </div><div class='q'>मैं पीछा करूँगा, मैं जा पकड़ूँगा, </div><div class='q'>मैं लूट के माल को बाँट लूँगा, </div><div class='q'>उनसे मेरा जी भर जाएगा। </div><div class='q'>मैं अपनी तलवार खींचते ही अपने हाथ से उनको नाश कर डालूँगा। </div><div class='q'> <span class="verse" id="V10">१०&#160;</span>तूने अपने श्‍वास का पवन चलाया, तब समुद्र ने उनको ढाँप लिया; </div><div class='q'>वे समुद्र में सीसे के समान डूब गए। </div><div class='q'> <span class="verse" id="V11">११&#160;</span>हे यहोवा, देवताओं में तेरे तुल्य कौन है? </div><div class='q'>तू तो पवित्रता के कारण महाप्रतापी, </div><div class='q'>और अपनी स्तुति करनेवालों के भय के योग्य, </div><div class='q'>और आश्चर्यकर्मों का कर्ता है। </div><div class='q'> <span class="verse" id="V12">१२&#160;</span>तूने अपना दाहिना हाथ बढ़ाया, </div><div class='q'>और पृथ्वी ने उनको निगल लिया है। </div><div class='q'> <span class="verse" id="V13">१३&#160;</span>अपनी करुणा से तूने अपनी छुड़ाई हुई प्रजा की अगुआई की है, </div><div class='q'>अपने बल से तू उसे अपने पवित्र निवास-स्थान को ले चला है। </div><div class='q'> <span class="verse" id="V14">१४&#160;</span>देश-देश के लोग सुनकर काँप उठेंगे; </div><div class='q'>पलिश्तियों के प्राणों के लाले पड़ जाएँगे। </div><div class='q'> <span class="verse" id="V15">१५&#160;</span>एदोम के अधिपति व्याकुल होंगे; </div><div class='q'>मोआब के पहलवान* थरथरा उठेंगे; </div><div class='q'>सब कनान निवासियों के मन पिघल जाएँगे। </div><div class='q'> <span class="verse" id="V16">१६&#160;</span>उनमें डर और घबराहट समा जाएगा; </div><div class='q'>तेरी बाँह के प्रताप से वे पत्थर के समान अबोल होंगे, </div><div class='q'>जब तक, हे यहोवा, तेरी प्रजा के लोग निकल न जाएँ, </div><div class='q'>जब तक तेरी प्रजा के लोग जिनको तूने मोल लिया है पार न निकल जाएँ। </div><div class='q'> <span class="verse" id="V17">१७&#160;</span>तू उन्हें पहुँचाकर अपने निज भागवाले पहाड़ पर बसाएगा, यह वही स्थान है, </div><div class='q'>हे यहोवा जिसे तूने अपने निवास के लिये बनाया, </div><div class='q'>और वही पवित्रस्‍थान है जिसे, </div><div class='q'>हे प्रभु, तूने आप ही स्थिर किया है। </div><div class='q'> <span class="verse" id="V18">१८&#160;</span>यहोवा सदा सर्वदा राज्य करता रहेगा।” </div><div class='p'> <span class="verse" id="V19">१९&#160;</span>यह गीत गाने का कारण यह है, कि फ़िरौन के घोड़े रथों और सवारों समेत समुद्र के बीच में चले गए, और यहोवा उनके ऊपर समुद्र का जल लौटा ले आया; परन्तु इस्राएली समुद्र के बीच स्थल ही स्थल पर होकर चले गए। </div><div class='s'>मिर्याम का विजयी गीत </div><div class='p'> <span class="verse" id="V20">२०&#160;</span>तब हारून की बहन मिर्याम नाम नबिया* ने हाथ में डफ लिया; और सब स्त्रियाँ डफ लिए नाचती हुई उसके पीछे हो लीं।  <span class="verse" id="V21">२१&#160;</span>और मिर्याम उनके साथ यह टेक गाती गई कि: </div><div class='q'>“यहोवा का गीत गाओ, क्योंकि वह महाप्रतापी ठहरा है; </div><div class='q'>घोड़ों समेत सवारों को उसने समुद्र में डाल दिया है।” </div><div class='s'>कड़वे पानी को मीठा पानी बनाना </div><div class='p'> <span class="verse" id="V22">२२&#160;</span>तब मूसा इस्राएलियों को लाल समुद्र से आगे ले गया, और वे शूर नामक जंगल में आए; और जंगल में जाते हुए तीन दिन तक पानी का सोता न मिला।  <span class="verse" id="V23">२३&#160;</span>फिर मारा नामक एक स्थान पर पहुँचे, वहाँ का पानी खारा था, उसे वे न पी सके; इस कारण उस स्थान का नाम मारा पड़ा।  <span class="verse" id="V24">२४&#160;</span>तब वे यह कहकर मूसा के विरुद्ध बड़बड़ाने लगे, “हम क्या पीएँ?”  <span class="verse" id="V25">२५&#160;</span>तब मूसा ने यहोवा की दुहाई दी, और यहोवा ने उसे एक पौधा बता दिया, जिसे जब उसने पानी में डाला, तब वह पानी मीठा हो गया। वहीं यहोवा ने उनके लिये एक विधि और नियम बनाया, और वहीं उसने यह कहकर उनकी परीक्षा की,  <span class="verse" id="V26">२६&#160;</span>“यदि तू अपने परमेश्‍वर यहोवा का वचन तन मन से सुने, और जो उसकी दृष्टि में ठीक है वही करे, और उसकी आज्ञाओं पर कान लगाए और उसकी सब विधियों को माने, तो जितने रोग मैंने मिस्रियों पर भेजे हैं उनमें से एक भी तुझ पर न भेजूँगा; क्योंकि मैं तुम्हारा चंगा करनेवाला यहोवा हूँ।”  <span class="verse" id="V27">२७&#160;</span>तब वे एलीम* को आए, जहाँ पानी के बारह सोते और सत्तर खजूर के पेड़ थे; और वहाँ उन्होंने जल के पास डेरे खड़े किए। </div><ul class='tnav'>
<li><a href='index.htm'>निर्गमन</a></li>
<li><a href='EXO14.htm'>&lt;</a></li>
<li><a href='EXO.htm'>१५</a></li>
<li><a href='EXO16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
