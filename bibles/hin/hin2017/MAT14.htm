<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मत्ती १४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मत्ती</a></li>
<li><a href='MAT13.htm'>&lt;</a></li>
<li><a href='MAT.htm'>१४</a></li>
<li><a href='MAT15.htm'>&gt;</a></li>
</ul>
<div class="main">
 
<div class='chapterlabel' id="V0"> १४</div><div class='s'>हेरोदेस का यीशु के बारे में सुनना </div><div class='p'> <span class="verse" id="V1">१&#160;</span>उस समय चौथाई देश के राजा* हेरोदेस ने यीशु की चर्चा सुनी।  <span class="verse" id="V2">२&#160;</span>और अपने सेवकों से कहा, “यह यूहन्ना बपतिस्मा देनेवाला है: वह मरे हुओं में से जी उठा है, इसलिए उससे सामर्थ्य के काम प्रगट होते हैं।” </div><div class='s'>यूहन्ना की हत्या </div><div class='p'> <span class="verse" id="V3">३&#160;</span>क्योंकि हेरोदेस ने अपने भाई फिलिप्पुस की पत्‍नी हेरोदियास के कारण, यूहन्ना को पकड़कर बाँधा, और जेलखाने में डाल दिया था।  <span class="verse" id="V4">४&#160;</span>क्योंकि यूहन्ना ने उससे कहा था, कि इसको रखना तुझे उचित नहीं है।  <span class="verse" id="V5">५&#160;</span>और वह उसे मार डालना चाहता था, पर लोगों से डरता था, क्योंकि वे उसे भविष्यद्वक्ता मानते थे।  <span class="verse" id="V6">६&#160;</span>पर जब हेरोदेस का जन्मदिन आया, तो हेरोदियास की बेटी ने उत्सव में नाच दिखाकर हेरोदेस को खुश किया।  <span class="verse" id="V7">७&#160;</span>इसलिए उसने शपथ खाकर वचन दिया, “जो कुछ तू माँगेगी, मैं तुझे दूँगा।”  <span class="verse" id="V8">८&#160;</span>वह अपनी माता के उकसाने से बोली, “यूहन्ना बपतिस्मा देनेवाले का सिर थाल में यहीं मुझे मँगवा दे।”  <span class="verse" id="V9">९&#160;</span>राजा दुःखित हुआ, पर अपनी शपथ के, और साथ बैठनेवालों के कारण, आज्ञा दी, कि दे दिया जाए।  <span class="verse" id="V10">१०&#160;</span>और उसने जेलखाने में लोगों को भेजकर यूहन्ना का सिर कटवा दिया।  <span class="verse" id="V11">११&#160;</span>और उसका सिर थाल में लाया गया, और लड़की को दिया गया; और वह उसको अपनी माँ के पास ले गई।  <span class="verse" id="V12">१२&#160;</span>और उसके चेलों ने आकर उसके शव को ले जाकर गाड़ दिया और जाकर यीशु को समाचार दिया। </div><div class='s'>पाँच हजार लोगों को खिलाना </div><div class='p'> <span class="verse" id="V13">१३&#160;</span>जब यीशु ने यह सुना, तो नाव पर चढ़कर वहाँ से किसी सुनसान जगह को, एकान्त में चला गया; और लोग यह सुनकर नगर-नगर से पैदल उसके पीछे हो लिए।  <span class="verse" id="V14">१४&#160;</span>उसने निकलकर एक बड़ी भीड़ देखी, और उन पर तरस खाया, और उसने उनके बीमारों को चंगा किया।  <span class="verse" id="V15">१५&#160;</span>जब सांझ हुई, तो उसके चेलों ने उसके पास आकर कहा, “यह तो सुनसान जगह है और देर हो रही है, लोगों को विदा किया जाए कि वे बस्तियों में जाकर अपने लिये भोजन मोल लें।”  <span class="verse" id="V16">१६&#160;</span>यीशु ने उनसे कहा, “उनका जाना आवश्यक नहीं! तुम ही इन्हें खाने को दो।”  <span class="verse" id="V17">१७&#160;</span>उन्होंने उससे कहा, “यहाँ हमारे पास पाँच रोटी और दो मछलियों को छोड़ और कुछ नहीं है।”  <span class="verse" id="V18">१८&#160;</span>उसने कहा, “उनको यहाँ मेरे पास ले आओ।”  <span class="verse" id="V19">१९&#160;</span>तब उसने लोगों को घास पर बैठने को कहा, और उन पाँच रोटियों और दो मछलियों को लिया; और स्वर्ग की ओर देखकर धन्यवाद किया और रोटियाँ तोड़-तोड़कर चेलों को दीं, और चेलों ने लोगों को।  <span class="verse" id="V20">२०&#160;</span>और सब खाकर तृप्त हो गए, और उन्होंने बचे हुए टुकड़ों से भरी हुई बारह टोकरियाँ उठाई।  <span class="verse" id="V21">२१&#160;</span>और खानेवाले स्त्रियों और बालकों को छोड़कर* पाँच हजार पुरुषों के लगभग थे। </div><div class='s'>पानी पर यीशु का चलना </div><div class='p'> <span class="verse" id="V22">२२&#160;</span>और उसने तुरन्त अपने चेलों को नाव पर चढ़ाया, कि वे उससे पहले पार चले जाएँ, जब तक कि वह लोगों को विदा करे।  <span class="verse" id="V23">२३&#160;</span>वह लोगों को विदा करके, प्रार्थना करने को अलग पहाड़ पर चढ़ गया; और सांझ को वह वहाँ अकेला था।  <span class="verse" id="V24">२४&#160;</span>उस समय नाव झील के बीच लहरों से डगमगा रही थी, क्योंकि हवा सामने की थी।  <span class="verse" id="V25">२५&#160;</span>और वह रात के चौथे पहर* झील पर चलते हुए उनके पास आया।  <span class="verse" id="V26">२६&#160;</span>चेले उसको झील पर चलते हुए देखकर घबरा गए, और कहने लगे, “वह भूत है,” और डर के मारे चिल्ला उठे।  <span class="verse" id="V27">२७&#160;</span>यीशु ने तुरन्त उनसे बातें की, और कहा, “धैर्य रखो, मैं हूँ; डरो मत।”  <span class="verse" id="V28">२८&#160;</span>पतरस ने उसको उत्तर दिया, “हे प्रभु, यदि तू ही है, तो मुझे अपने पास पानी पर चलकर आने की आज्ञा दे।”  <span class="verse" id="V29">२९&#160;</span>उसने कहा, “आ!” तब पतरस नाव पर से उतरकर यीशु के पास जाने को पानी पर चलने लगा।  <span class="verse" id="V30">३०&#160;</span>पर हवा को देखकर डर गया, और जब डूबने लगा तो चिल्लाकर कहा, “हे प्रभु, मुझे बचा।”  <span class="verse" id="V31">३१&#160;</span>यीशु ने तुरन्त हाथ बढ़ाकर उसे थाम लिया, और उससे कहा, “हे अल्प विश्वासी, तूने क्यों सन्देह किया?”  <span class="verse" id="V32">३२&#160;</span>जब वे नाव पर चढ़ गए, तो हवा थम गई।  <span class="verse" id="V33">३३&#160;</span>इस पर जो नाव पर थे, उन्होंने उसकी आराधना करके कहा, “सचमुच, तू परमेश्‍वर का पुत्र है।” </div><div class='s'>यीशु द्वारा गन्नेसरत में अनेक रोगियों को चंगाई </div><div class='p'> <span class="verse" id="V34">३४&#160;</span>वे पार उतरकर गन्नेसरत प्रदेश में पहुँचे।  <span class="verse" id="V35">३५&#160;</span>और वहाँ के लोगों ने उसे पहचानकर आस-पास के सारे क्षेत्र में कहला भेजा, और सब बीमारों को उसके पास लाए।  <span class="verse" id="V36">३६&#160;</span>और उससे विनती करने लगे कि वह उन्हें अपने वस्त्र के कोने ही को छूने दे; और जितनों ने उसे छुआ, वे चंगे हो गए। </div><ul class='tnav'>
<li><a href='index.htm'>मत्ती</a></li>
<li><a href='MAT13.htm'>&lt;</a></li>
<li><a href='MAT.htm'>१४</a></li>
<li><a href='MAT15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
