<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब १५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB14.htm'>&lt;</a></li>
<li><a href='JOB.htm'>१५</a></li>
<li><a href='JOB16.htm'>&gt;</a></li>
</ul>
<div class="main">
 
<div class='chapterlabel' id="V0"> १५</div><div class='s'>एलीपज का वचन </div><div class='p'> <span class="verse" id="V1">१&#160;</span>तब तेमानी एलीपज ने कहा </div><div class='q'> <span class="verse" id="V2">२&#160;</span>“क्या बुद्धिमान को उचित है कि अज्ञानता के साथ उत्तर दे, </div><div class='q'>या अपने अन्तःकरण को पूर्वी पवन से भरे? </div><div class='q'> <span class="verse" id="V3">३&#160;</span>क्या वह निष्फल वचनों से, </div><div class='q'>या व्यर्थ बातों से वाद-विवाद करे? </div><div class='q'> <span class="verse" id="V4">४&#160;</span>वरन् तू परमेश्‍वर का भय मानना छोड़ देता, </div><div class='q'>और परमेश्‍वर की भक्ति करना औरों से भी छुड़ाता है। </div><div class='q'> <span class="verse" id="V5">५&#160;</span>तू अपने मुँह से अपना अधर्म प्रगट करता है, </div><div class='q'>और धूर्त लोगों के बोलने की रीति पर बोलता है। </div><div class='q'> <span class="verse" id="V6">६&#160;</span>मैं तो नहीं परन्तु तेरा मुँह ही तुझे दोषी ठहराता है; </div><div class='q'>और तेरे ही वचन तेरे विरुद्ध साक्षी देते हैं। </div><div class='q'> <span class="verse" id="V7">७&#160;</span>“क्या पहला मनुष्य तू ही उत्‍पन्‍न हुआ? </div><div class='q'>क्या तेरी उत्पत्ति पहाड़ों से भी पहले हुई? </div><div class='q'> <span class="verse" id="V8">८&#160;</span>क्या तू परमेश्‍वर की सभा में बैठा सुनता था? </div><div class='q'>क्या बुद्धि का ठेका तू ही ने ले रखा है (यिर्म. 23:18, 1 कुरि. 2:16) </div><div class='q'> <span class="verse" id="V9">९&#160;</span>तू ऐसा क्या जानता है जिसे हम नहीं जानते? </div><div class='q'>तुझ में ऐसी कौन सी समझ है जो हम में नहीं? </div><div class='q'> <span class="verse" id="V10">१०&#160;</span>हम लोगों में तो पक्के बालवाले और अति पुरनिये मनुष्य हैं, </div><div class='q'>जो तेरे पिता से भी बहुत आयु के हैं। </div><div class='q'> <span class="verse" id="V11">११&#160;</span>परमेश्‍वर की शान्तिदायक बातें, </div><div class='q'>और जो वचन तेरे लिये कोमल हैं, क्या ये तेरी दृष्टि में तुच्छ हैं? </div><div class='q'> <span class="verse" id="V12">१२&#160;</span>तेरा मन क्यों तुझे खींच ले जाता है? </div><div class='q'>और तू आँख से क्यों इशारे करता है? </div><div class='q'> <span class="verse" id="V13">१३&#160;</span>तू भी अपनी आत्मा परमेश्‍वर के विरुद्ध करता है, </div><div class='q'>और अपने मुँह से व्यर्थ बातें निकलने देता है। </div><div class='q'> <span class="verse" id="V14">१४&#160;</span>मनुष्य है क्या कि वह निष्कलंक हो? </div><div class='q'>और जो स्त्री से उत्‍पन्‍न हुआ वह है क्या कि निर्दोष हो सके? </div><div class='q'> <span class="verse" id="V15">१५&#160;</span>देख, वह अपने पवित्रों पर भी विश्वास नहीं करता, </div><div class='q'>और स्वर्ग भी उसकी दृष्टि में निर्मल नहीं है। </div><div class='q'> <span class="verse" id="V16">१६&#160;</span>फिर मनुष्य अधिक घिनौना और भ्रष्ट है जो </div><div class='q'>कुटिलता को पानी के समान पीता है। </div><div class='q'> <span class="verse" id="V17">१७&#160;</span>“मैं तुझे समझा दूँगा, इसलिए मेरी सुन ले, </div><div class='q'>जो मैंने देखा है, उसी का वर्णन मैं करता हूँ। </div><div class='q'> <span class="verse" id="V18">१८&#160;</span>(वे ही बातें जो बुद्धिमानों ने अपने पुरखाओं से सुनकर </div><div class='q'>बिना छिपाए बताया है। </div><div class='q'> <span class="verse" id="V19">१९&#160;</span>केवल उन्हीं को देश दिया गया था, </div><div class='q'>और उनके मध्य में कोई विदेशी आता-जाता नहीं था।) </div><div class='q'> <span class="verse" id="V20">२०&#160;</span>दुष्ट जन जीवन भर पीड़ा से तड़पता है, और </div><div class='q'>उपद्रवी के वर्षों की गिनती ठहराई हुई है। </div><div class='q'> <span class="verse" id="V21">२१&#160;</span>उसके कान में डरावना शब्द गूँजता रहता है, </div><div class='q'>कुशल के समय भी नाश करनेवाला उस पर आ पड़ता है। </div><div class='q'> <span class="verse" id="V22">२२&#160;</span>उसे अंधियारे में से फिर निकलने की कुछ आशा नहीं होती, </div><div class='q'>और तलवार उसकी घात में रहती है। </div><div class='q'> <span class="verse" id="V23">२३&#160;</span>वह रोटी के लिये मारा-मारा फिरता है, कि कहाँ मिलेगी? </div><div class='q'>उसे निश्चय रहता है, कि अंधकार का दिन मेरे पास ही है। </div><div class='q'> <span class="verse" id="V24">२४&#160;</span>संकट और दुर्घटना से उसको डर लगता रहता है, </div><div class='q'>ऐसे राजा के समान जो युद्ध के लिये तैयार हो*, वे उस पर प्रबल होते हैं। </div><div class='q'> <span class="verse" id="V25">२५&#160;</span>उसने तो परमेश्‍वर के विरुद्ध हाथ बढ़ाया है, </div><div class='q'>और सर्वशक्तिमान के विरुद्ध वह ताल ठोंकता है, </div><div class='q'> <span class="verse" id="V26">२६&#160;</span>और सिर उठाकर और अपनी मोटी-मोटी </div><div class='q'>ढालें दिखाता हुआ घमण्ड से उस पर धावा करता है; </div><div class='q'> <span class="verse" id="V27">२७&#160;</span>इसलिए कि उसके मुँह पर चिकनाई छा गई है, </div><div class='q'>और उसकी कमर में चर्बी जमी है। </div><div class='q'> <span class="verse" id="V28">२८&#160;</span>और वह उजाड़े हुए नगरों में बस गया है, </div><div class='q'>और जो घर रहने योग्य नहीं, </div><div class='q'>और खण्डहर होने को छोड़े गए हैं, उनमें बस गया है। </div><div class='q'> <span class="verse" id="V29">२९&#160;</span>वह धनी न रहेगा, ओर न उसकी सम्पत्ति बनी रहेगी, </div><div class='q'>और ऐसे लोगों के खेत की उपज भूमि की ओर न झुकने पाएगी। </div><div class='q'> <span class="verse" id="V30">३०&#160;</span>वह अंधियारे से कभी न निकलेगा, </div><div class='q'>और उसकी डालियाँ आग की लपट से झुलस जाएँगी, </div><div class='q'>और परमेश्‍वर के मुँह की श्‍वास से वह उड़ जाएगा। </div><div class='q'> <span class="verse" id="V31">३१&#160;</span>वह अपने को धोखा देकर व्यर्थ बातों का भरोसा न करे, </div><div class='q'>क्योंकि उसका प्रतिफल धोखा ही होगा। </div><div class='q'> <span class="verse" id="V32">३२&#160;</span>वह उसके नियत दिन से पहले पूरा हो जाएगा; </div><div class='q'>उसकी डालियाँ हरी न रहेंगी। </div><div class='q'> <span class="verse" id="V33">३३&#160;</span>दाख के समान उसके कच्चे फल झड़ जाएँगे, </div><div class='q'>और उसके फूल जैतून के वृक्ष के समान गिरेंगे। </div><div class='q'> <span class="verse" id="V34">३४&#160;</span>क्योंकि भक्तिहीन के परिवार से कुछ बन न पड़ेगा, </div><div class='q'>और जो घूस लेते हैं, उनके तम्बू आग से जल जाएँगे। </div><div class='q'> <span class="verse" id="V35">३५&#160;</span>उनको उपद्रव का गर्भ रहता, और वे अनर्थ को जन्म देते है* </div><div class='q'>और वे अपने अन्तःकरण में छल की बातें गढ़ते हैं।” </div><ul class='tnav'>
<li><a href='index.htm'>अय्यूब</a></li>
<li><a href='JOB14.htm'>&lt;</a></li>
<li><a href='JOB.htm'>१५</a></li>
<li><a href='JOB16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
