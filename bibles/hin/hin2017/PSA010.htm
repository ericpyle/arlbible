<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता १०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA009.htm'>&lt;</a></li>
<li><a href='PSA.htm'>१०</a></li>
<li><a href='PSA011.htm'>&gt;</a></li>
</ul>
<div class="main">
 
<div class='chapterlabel' id="V0"> १०</div><div class='s'>न्याय के लिये प्रार्थना </div><div class='q'> <span class="verse" id="V1">१&#160;</span>हे यहोवा तू क्यों दूर खड़ा रहता है? </div><div class='q'>संकट के समय में क्यों छिपा रहता है*? </div><div class='q'> <span class="verse" id="V2">२&#160;</span>दुष्टों के अहंकार के कारण दीन पर अत्याचार होते है; </div><div class='q'>वे अपनी ही निकाली हुई युक्तियों में फंस जाएँ। </div><div class='q'> <span class="verse" id="V3">३&#160;</span>क्योंकि दुष्ट अपनी अभिलाषा पर घमण्ड करता है, </div><div class='q'>और लोभी यहोवा को त्याग देता है और उसका तिरस्कार करता है। </div><div class='q'> <span class="verse" id="V4">४&#160;</span>दुष्ट अपने अहंकार में परमेश्‍वर को नहीं खोजता; </div><div class='q'>उसका पूरा विचार यही है कि कोई परमेश्‍वर है ही नहीं। </div><div class='q'> <span class="verse" id="V5">५&#160;</span>वह अपने मार्ग पर दृढ़ता से बना रहता है; </div><div class='q'>तेरे धार्मिकता के नियम उसकी दृष्टि से बहुत दूर ऊँचाई पर हैं, </div><div class='q'>जितने उसके विरोधी हैं उन पर वह फुँकारता है। </div><div class='q'> <span class="verse" id="V6">६&#160;</span>वह अपने मन में कहता है* कि “मैं कभी टलने का नहीं; </div><div class='q'>मैं पीढ़ी से पीढ़ी तक दुःख से बचा रहूँगा।” </div><div class='q'> <span class="verse" id="V7">७&#160;</span>उसका मुँह श्राप और छल और धमकियों से भरा है; </div><div class='q'>उत्पात और अनर्थ की बातें उसके मुँह में हैं। (रोम. 3:14) </div><div class='q'> <span class="verse" id="V8">८&#160;</span>वह गाँवों में घात में बैठा करता है, </div><div class='q'>और गुप्त स्थानों में निर्दोष को घात करता है, </div><div class='q'>उसकी आँखें लाचार की घात में लगी रहती है। </div><div class='q'> <span class="verse" id="V9">९&#160;</span>वह सिंह के समान झाड़ी में छिपकर घात में बैठाता है; </div><div class='q'>वह दीन को पकड़ने के लिये घात लगाता है, </div><div class='q'>वह दीन को जाल में फँसाकर पकड़ लेता है। </div><div class='q'> <span class="verse" id="V10">१०&#160;</span>लाचार लोगों को कुचला और पीटा जाता है, </div><div class='q'>वह उसके मजबूत जाल में गिर जाते हैं। </div><div class='q'> <span class="verse" id="V11">११&#160;</span>वह अपने मन में सोचता है, “परमेश्‍वर भूल गया, </div><div class='q'>वह अपना मुँह छिपाता है; वह कभी नहीं देखेगा।” </div><div class='q'> <span class="verse" id="V12">१२&#160;</span>उठ, हे यहोवा; हे परमेश्‍वर, अपना हाथ बढ़ा और न्याय कर; </div><div class='q'>और दीनों को न भूल। </div><div class='q'> <span class="verse" id="V13">१३&#160;</span>परमेश्‍वर को दुष्ट क्यों तुच्छ जानता है, </div><div class='q'>और अपने मन में कहता है “तू लेखा न लेगा?” </div><div class='q'> <span class="verse" id="V14">१४&#160;</span>तूने देख लिया है, क्योंकि तू उत्पात और उत्पीड़न पर दृष्टि रखता है, ताकि उसका पलटा अपने हाथ में रखे; </div><div class='q'>लाचार अपने आप को तुझे सौंपता है; </div><div class='q'>अनाथों का तू ही सहायक रहा है। </div><div class='q'> <span class="verse" id="V15">१५&#160;</span>दुर्जन और दुष्ट की भूजा को तोड़ डाल; </div><div class='q'>उनकी दुष्‍टता का लेखा ले, जब तक कि सब उसमें से दूर न हो जाए। </div><div class='q'> <span class="verse" id="V16">१६&#160;</span>यहोवा अनन्तकाल के लिये महाराज है; </div><div class='q'>उसके देश में से जाति-जाति लोग नाश हो गए हैं। (रोम. 11:26,27) </div><div class='q'> <span class="verse" id="V17">१७&#160;</span>हे यहोवा, तूने नम्र लोगों की अभिलाषा सुनी है; </div><div class='q'>तू उनका मन दृढ़ करेगा, तू कान लगाकर सुनेगा </div><div class='q'> <span class="verse" id="V18">१८&#160;</span>कि अनाथ और पिसे हुए का न्याय करे, </div><div class='q'>ताकि मनुष्य जो मिट्टी से बना है* फिर भय दिखाने न पाए। </div><ul class='tnav'>
<li><a href='index.htm'>भजन संहिता</a></li>
<li><a href='PSA009.htm'>&lt;</a></li>
<li><a href='PSA.htm'>१०</a></li>
<li><a href='PSA011.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
