<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन २८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO27.htm'>&lt;</a></li>
<li><a href='PRO.htm'>२८</a></li>
<li><a href='PRO29.htm'>&gt;</a></li>
</ul>
<div class="main">
 
<div class='chapterlabel' id="V0"> २८</div><div class='q'> <span class="verse" id="V1">१&#160;</span>दुष्ट लोग जब कोई पीछा नहीं करता तब भी भागते हैं, </div><div class='q'>परन्तु धर्मी लोग जवान सिंहों के समान निडर रहते हैं। </div><div class='q'> <span class="verse" id="V2">२&#160;</span>देश में पाप होने के कारण उसके हाकिम बदलते जाते हैं; </div><div class='q'>परन्तु समझदार और ज्ञानी मनुष्य के द्वारा सुप्रबन्ध बहुत दिन के लिये बना रहेगा। </div><div class='q'> <span class="verse" id="V3">३&#160;</span>जो निर्धन पुरुष कंगालों पर अंधेर करता है, </div><div class='q'>वह ऐसी भारी वर्षा के समान है जो कुछ भोजनवस्तु नहीं छोड़ती। </div><div class='q'> <span class="verse" id="V4">४&#160;</span>जो लोग व्यवस्था को छोड़ देते हैं, वे दुष्ट की प्रशंसा करते हैं, </div><div class='q'>परन्तु व्यवस्था पर चलनेवाले उनका विरोध करते हैं। </div><div class='q'> <span class="verse" id="V5">५&#160;</span>बुरे लोग न्याय को नहीं समझ सकते, </div><div class='q'>परन्तु यहोवा को ढूँढ़नेवाले सब कुछ समझते हैं। </div><div class='q'> <span class="verse" id="V6">६&#160;</span>टेढ़ी चाल चलनेवाले धनी मनुष्य से खराई से चलनेवाला निर्धन पुरुष ही उत्तम है। </div><div class='q'> <span class="verse" id="V7">७&#160;</span>जो व्यवस्था का पालन करता वह समझदार सुपूत होता है, </div><div class='q'>परन्तु उड़ाऊ का संगी अपने पिता का मुँह काला करता है। </div><div class='q'> <span class="verse" id="V8">८&#160;</span>जो अपना धन ब्याज से बढ़ाता है*, </div><div class='q'>वह उसके लिये बटोरता है जो कंगालों पर अनुग्रह करता है। </div><div class='q'> <span class="verse" id="V9">९&#160;</span>जो अपना कान व्यवस्था सुनने से मोड़ लेता है, </div><div class='q'>उसकी प्रार्थना घृणित ठहरती है। </div><div class='q'> <span class="verse" id="V10">१०&#160;</span>जो सीधे लोगों को भटकाकर कुमार्ग में ले जाता है वह अपने खोदे हुए गड्ढे में आप ही गिरता है; </div><div class='q'>परन्तु खरे लोग कल्याण के भागी होते हैं। </div><div class='q'> <span class="verse" id="V11">११&#160;</span>धनी पुरुष अपनी दृष्टि में बुद्धिमान होता है, </div><div class='q'>परन्तु समझदार कंगाल उसका मर्म समझ लेता है। </div><div class='q'> <span class="verse" id="V12">१२&#160;</span>जब धर्मी लोग जयवन्त होते हैं, तब बड़ी शोभा होती है; </div><div class='q'>परन्तु जब दुष्ट लोग प्रबल होते हैं, तब मनुष्य अपने आप को छिपाता है। </div><div class='q'> <span class="verse" id="V13">१३&#160;</span>जो अपने अपराध छिपा रखता है, उसका कार्य सफल नहीं होता, </div><div class='q'>परन्तु जो उनको मान लेता और छोड़ भी देता है, </div><div class='q'>उस पर दया की जाएगी। (1 यूह. 1:9) </div><div class='q'> <span class="verse" id="V14">१४&#160;</span>जो मनुष्य निरन्तर प्रभु का भय मानता रहता है वह धन्य है; </div><div class='q'>परन्तु जो अपना मन कठोर कर लेता है वह विपत्ति में पड़ता है। </div><div class='q'> <span class="verse" id="V15">१५&#160;</span>कंगाल प्रजा पर प्रभुता करनेवाला दुष्ट, गरजनेवाले सिंह और घूमनेवाले रीछ के समान है। </div><div class='q'> <span class="verse" id="V16">१६&#160;</span>वह शासक जिसमें समझ की कमी हो, वह बहुत अंधेर करता है; </div><div class='q'>और जो लालच का बैरी होता है वह दीर्घायु होता है। </div><div class='q'> <span class="verse" id="V17">१७&#160;</span>जो किसी प्राणी की हत्या का अपराधी हो, वह भागकर गड्ढे में गिरेगा; </div><div class='q'>कोई उसको न रोकेगा। </div><div class='q'> <span class="verse" id="V18">१८&#160;</span>जो सिधाई से चलता है वह बचाया जाता है, </div><div class='q'>परन्तु जो टेढ़ी चाल चलता है वह अचानक गिर पड़ता है। </div><div class='q'> <span class="verse" id="V19">१९&#160;</span>जो अपनी भूमि को जोता-बोया करता है, उसका तो पेट भरता है, </div><div class='q'>परन्तु जो निकम्मे लोगों की संगति करता है वह कंगालपन से घिरा रहता है। </div><div class='q'> <span class="verse" id="V20">२०&#160;</span>सच्चे मनुष्य पर बहुत आशीर्वाद होते रहते हैं, </div><div class='q'>परन्तु जो धनी होने में उतावली करता है, वह निर्दोष नहीं ठहरता। </div><div class='q'> <span class="verse" id="V21">२१&#160;</span>पक्षपात करना अच्छा नहीं; </div><div class='q'>और यह भी अच्छा नहीं कि रोटी के एक टुकड़े के लिए मनुष्य अपराध करे। </div><div class='q'> <span class="verse" id="V22">२२&#160;</span>लोभी जन धन प्राप्त करने में उतावली करता है, </div><div class='q'>और नहीं जानता कि वह घटी में पड़ेगा। (1 तीमु. 6:9) </div><div class='q'> <span class="verse" id="V23">२३&#160;</span>जो किसी मनुष्य को डाँटता है वह अन्त में चापलूसी करनेवाले से अधिक प्यारा हो जाता है। </div><div class='q'> <span class="verse" id="V24">२४&#160;</span>जो अपने माँ-बाप को लूटकर कहता है कि कुछ अपराध नहीं, </div><div class='q'>वह नाश करनेवाले का संगी ठहरता है। </div><div class='q'> <span class="verse" id="V25">२५&#160;</span>लालची मनुष्य झगड़ा मचाता है, </div><div class='q'>और जो यहोवा पर भरोसा रखता है वह हष्टपुष्ट हो जाता है*। </div><div class='q'> <span class="verse" id="V26">२६&#160;</span>जो अपने ऊपर भरोसा रखता है, वह मूर्ख है; </div><div class='q'>और जो बुद्धि से चलता है, वह बचता है। </div><div class='q'> <span class="verse" id="V27">२७&#160;</span>जो निर्धन को दान देता है उसे घटी नहीं होती, </div><div class='q'>परन्तु जो उससे दृष्टि फेर लेता है* वह श्राप पर श्राप पाता है। </div><div class='q'> <span class="verse" id="V28">२८&#160;</span>जब दुष्ट लोग प्रबल होते हैं तब तो मनुष्य ढूँढ़े नहीं मिलते, </div><div class='q'>परन्तु जब वे नाश हो जाते हैं, तब धर्मी उन्नति करते हैं। </div><ul class='tnav'>
<li><a href='index.htm'>नीतिवचन</a></li>
<li><a href='PRO27.htm'>&lt;</a></li>
<li><a href='PRO.htm'>२८</a></li>
<li><a href='PRO29.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
