<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल रोमियों १५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>रोमियों</a></li>
<li><a href='ROM14.htm'>&lt;</a></li>
<li><a href='ROM.htm'>१५</a></li>
<li><a href='ROM16.htm'>&gt;</a></li>
</ul>
<div class="main">
 
<div class='chapterlabel' id="V0"> १५</div><div class='s'>दूसरों का बोझ उठाना </div><div class='p'> <span class="verse" id="V1">१&#160;</span>अतः हम बलवानों को चाहिए, कि निर्बलों की निर्बलताओं में सहायता करे, न कि अपने आप को प्रसन्‍न करें।  <span class="verse" id="V2">२&#160;</span>हम में से हर एक अपने पड़ोसी को उसकी भलाई के लिये सुधारने के निमित्त प्रसन्‍न करे। </div><div class='p'> <span class="verse" id="V3">३&#160;</span>क्योंकि मसीह ने अपने आप को प्रसन्‍न नहीं किया, पर जैसा लिखा है, “तेरे निन्दकों की निन्दा मुझ पर आ पड़ी।” (भज. 69:9)  <span class="verse" id="V4">४&#160;</span>जितनी बातें पहले से लिखी गईं, वे हमारी ही शिक्षा के लिये लिखी गईं हैं कि हम धीरज और पवित्रशास्त्र के प्रोत्साहन के द्वारा आशा रखें। </div><div class='p'> <span class="verse" id="V5">५&#160;</span>धीरज, और प्रोत्साहन का दाता परमेश्‍वर तुम्हें यह वरदान दे, कि मसीह यीशु के अनुसार आपस में एक मन रहो।  <span class="verse" id="V6">६&#160;</span>ताकि तुम एक मन* और एक स्वर होकर हमारे प्रभु यीशु मसीह के पिता परमेश्‍वर की स्‍तुति करो। </div><div class='s'>एकजुट से परमेश्‍वर की महिमा </div><div class='p'> <span class="verse" id="V7">७&#160;</span>इसलिए, जैसा मसीह ने भी परमेश्‍वर की महिमा के लिये तुम्हें ग्रहण किया है, वैसे ही तुम भी एक दूसरे को ग्रहण करो। </div><div class='p'> <span class="verse" id="V8">८&#160;</span>मैं कहता हूँ, कि जो प्रतिज्ञाएँ पूर्वजों को दी गई थीं, उन्हें दृढ़ करने के लिये मसीह, परमेश्‍वर की सच्चाई का प्रमाण देने के लिये खतना किए हुए लोगों का सेवक बना। (मत्ती 15:24)  <span class="verse" id="V9">९&#160;</span>और अन्यजाति भी दया के कारण परमेश्‍वर की स्‍तुति करो, जैसा लिखा है, </div><div class='q'>“इसलिए मैं जाति-जाति में तेरी स्‍तुति करूँगा, </div><div class='q'>और तेरे नाम के भजन गाऊँगा।” (2 शमू. 22:50, भज. 18:49) </div><div class='p'> <span class="verse" id="V10">१०&#160;</span>फिर कहा है, </div><div class='q'>“हे जाति-जाति के सब लोगों, उसकी प्रजा के साथ आनन्द करो।” </div><div class='p'> <span class="verse" id="V11">११&#160;</span>और फिर, </div><div class='q'>“हे जाति-जाति के सब लोगों, प्रभु की स्तुति करो; </div><div class='q'>और हे राज्य-राज्य के सब लोगों; उसकी स्तुति करो।” (भज. 117:1) </div><div class='p'> <span class="verse" id="V12">१२&#160;</span>और फिर यशायाह कहता है, </div><div class='q'>“यिशै की एक जड़* प्रगट होगी, </div><div class='q'>और अन्यजातियों का अधिपति होने के लिये एक उठेगा, </div><div class='q'>उस पर अन्यजातियाँ आशा रखेंगी।” (यशा. 11:11) </div><div class='p'> <span class="verse" id="V13">१३&#160;</span>परमेश्‍वर जो आशा का दाता है तुम्हें विश्वास करने में सब प्रकार के आनन्द और शान्ति से परिपूर्ण करे, कि पवित्र आत्मा की सामर्थ्य से तुम्हारी आशा बढ़ती जाए। </div><div class='s'>यरूशलेम से इल्लुरिकुम </div><div class='p'> <span class="verse" id="V14">१४&#160;</span>हे मेरे भाइयों; मैं आप भी तुम्हारे विषय में निश्चय जानता हूँ, कि तुम भी आप ही भलाई से भरे और ईश्वरीय ज्ञान से भरपूर हो और एक दूसरे को समझा सकते हो। </div><div class='p'> <span class="verse" id="V15">१५&#160;</span>तो भी मैंने कहीं-कहीं याद दिलाने के लिये तुम्हें जो बहुत साहस करके लिखा, यह उस अनुग्रह के कारण हुआ, जो परमेश्‍वर ने मुझे दिया है।  <span class="verse" id="V16">१६&#160;</span>कि मैं अन्यजातियों के लिये मसीह यीशु का सेवक होकर परमेश्‍वर के सुसमाचार की सेवा याजक के समान करूँ; जिससे अन्यजातियों का मानो चढ़ाया जाना, पवित्र आत्मा से पवित्र बनकर ग्रहण किया जाए। </div><div class='p'> <span class="verse" id="V17">१७&#160;</span>इसलिए उन बातों के विषय में जो परमेश्‍वर से सम्बन्ध रखती हैं, मैं मसीह यीशु में बड़ाई कर सकता हूँ।  <span class="verse" id="V18">१८&#160;</span>क्योंकि उन बातों को छोड़ मुझे और किसी बात के विषय में कहने का साहस नहीं, जो मसीह ने अन्यजातियों की अधीनता के लिये वचन, और कर्म।  <span class="verse" id="V19">१९&#160;</span>और चिन्हों और अद्भुत कामों की सामर्थ्य से, और पवित्र आत्मा की सामर्थ्य से मेरे ही द्वारा किए। यहाँ तक कि मैंने यरूशलेम से लेकर चारों ओर इल्लुरिकुम तक मसीह के सुसमाचार का पूरा-पूरा प्रचार किया। </div><div class='p'> <span class="verse" id="V20">२०&#160;</span>पर मेरे मन की उमंग यह है, कि जहाँ-जहाँ मसीह का नाम नहीं लिया गया, वहीं सुसमाचार सुनाऊँ; ऐसा न हो, कि दूसरे की नींव पर घर बनाऊँ।  <span class="verse" id="V21">२१&#160;</span>परन्तु जैसा लिखा है, वैसा ही हो, </div><div class='q'>“जिन्हें उसका सुसमाचार नहीं पहुँचा, वे ही देखेंगे </div><div class='q'>और जिन्होंने नहीं सुना वे ही समझेंगे।” (यशा. 52:15) </div><div class='s'>रोम को जाने की योजना </div><div class='p'> <span class="verse" id="V22">२२&#160;</span>इसलिए मैं तुम्हारे पास आने से बार-बार रोका गया।  <span class="verse" id="V23">२३&#160;</span>परन्तु अब इन देशों में मेरे कार्य के लिए जगह नहीं रही, और बहुत वर्षों से मुझे तुम्हारे पास आने की लालसा है। </div><div class='p'> <span class="verse" id="V24">२४&#160;</span>इसलिए जब इसपानिया को जाऊँगा तो तुम्हारे पास होता हुआ जाऊँगा क्योंकि मुझे आशा है, कि उस यात्रा में तुम से भेंट करूँ, और जब तुम्हारी संगति से मेरा जी कुछ भर जाए, तो तुम मुझे कुछ दूर आगे पहुँचा दो।  <span class="verse" id="V25">२५&#160;</span>परन्तु अभी तो पवित्र लोगों की सेवा करने के लिये यरूशलेम को जाता हूँ। </div><div class='p'> <span class="verse" id="V26">२६&#160;</span>क्योंकि मकिदुनिया और अखाया के लोगों को यह अच्छा लगा, कि यरूशलेम के पवित्र लोगों के कंगालों के लिये कुछ चन्दा करें।  <span class="verse" id="V27">२७&#160;</span>अच्छा तो लगा, परन्तु वे उनके कर्जदार भी हैं, क्योंकि यदि अन्यजाति उनकी आत्मिक बातों में भागी हुए, तो उन्हें भी उचित है, कि शारीरिक बातों में उनकी सेवा करें। </div><div class='p'> <span class="verse" id="V28">२८&#160;</span>इसलिए मैं यह काम पूरा करके और उनको यह चन्दा सौंपकर तुम्हारे पास होता हुआ इसपानिया को जाऊँगा।  <span class="verse" id="V29">२९&#160;</span>और मैं जानता हूँ, कि जब मैं तुम्हारे पास आऊँगा, तो मसीह की पूरी आशीष के साथ आऊँगा। </div><div class='p'> <span class="verse" id="V30">३०&#160;</span>और हे भाइयों; मैं यीशु मसीह का जो हमारा प्रभु है और पवित्र आत्मा के प्रेम का स्मरण दिलाकर, तुम से विनती करता हूँ, कि मेरे लिये परमेश्‍वर से प्रार्थना करने में मेरे साथ मिलकर लौलीन रहो।  <span class="verse" id="V31">३१&#160;</span>कि मैं यहूदिया के अविश्वासियों से बचा रहूँ, और मेरी वह सेवा जो यरूशलेम के लिये है, पवित्र लोगों को स्वीकार्य हो।  <span class="verse" id="V32">३२&#160;</span>और मैं परमेश्‍वर की इच्छा से तुम्हारे पास आनन्द के साथ आकर तुम्हारे साथ विश्राम पाऊँ। </div><div class='p'> <span class="verse" id="V33">३३&#160;</span>शान्ति का परमेश्‍वर तुम सब के साथ रहे। आमीन। </div><ul class='tnav'>
<li><a href='index.htm'>रोमियों</a></li>
<li><a href='ROM14.htm'>&lt;</a></li>
<li><a href='ROM.htm'>१५</a></li>
<li><a href='ROM16.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
