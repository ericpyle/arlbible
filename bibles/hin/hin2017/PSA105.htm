<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता १०५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA104.htm'>&lt;</a></li>
<li><a href='PSA.htm'>१०५</a></li>
<li><a href='PSA106.htm'>&gt;</a></li>
</ul>
<div class="main">
 
<div class='chapterlabel' id="V0"> १०५</div><div class='s'>परमेश्‍वर और उसके लोग </div><div class='b'> &#160; </div><div class='q'> <span class="verse" id="V1">१&#160;</span>यहोवा का धन्यवाद करो, उससे प्रार्थना करो, </div><div class='q'>देश-देश के लोगों में उसके कामों का प्रचार करो! </div><div class='q'> <span class="verse" id="V2">२&#160;</span>उसके लिये गीत गाओ, उसके लिये भजन गाओ, </div><div class='q'>उसके सब आश्चर्यकर्मों का वर्णन करो! </div><div class='q'> <span class="verse" id="V3">३&#160;</span>उसके पवित्र नाम की बड़ाई करो; </div><div class='q'>यहोवा के खोजियों का हृदय आनन्दित हो! </div><div class='q'> <span class="verse" id="V4">४&#160;</span>यहोवा और उसकी सामर्थ्य को खोजो, </div><div class='q'>उसके दर्शन के लगातार खोजी बने रहो! </div><div class='q'> <span class="verse" id="V5">५&#160;</span>उसके किए हुए आश्चर्यकर्मों को स्मरण करो, </div><div class='q'>उसके चमत्कार और निर्णय स्मरण करो! </div><div class='q'> <span class="verse" id="V6">६&#160;</span>हे उसके दास अब्राहम के वंश, </div><div class='q'>हे याकूब की सन्तान, तुम तो उसके चुने हुए हो! </div><div class='q'> <span class="verse" id="V7">७&#160;</span>वही हमारा परमेश्‍वर यहोवा है; </div><div class='q'>पृथ्वी भर में उसके निर्णय होते हैं। </div><div class='q'> <span class="verse" id="V8">८&#160;</span>वह अपनी वाचा को सदा स्मरण रखता आया है, </div><div class='q'>यह वही वचन है जो उसने हजार पीढ़ियों के लिये ठहराया है; </div><div class='q'> <span class="verse" id="V9">९&#160;</span>वही वाचा जो उसने अब्राहम के साथ बाँधी, </div><div class='q'>और उसके विषय में उसने इसहाक से शपथ खाई, (लूका 1:72,73) </div><div class='q'> <span class="verse" id="V10">१०&#160;</span>और उसी को उसने याकूब के लिये विधि करके, </div><div class='q'>और इस्राएल के लिये यह कहकर सदा की वाचा करके दृढ़ किया, </div><div class='q'> <span class="verse" id="V11">११&#160;</span>“मैं कनान देश को तुझी को दूँगा, वह बाँट में तुम्हारा निज भाग होगा।” </div><div class='q'> <span class="verse" id="V12">१२&#160;</span>उस समय तो वे गिनती में थोड़े थे, वरन् बहुत ही थोड़े, </div><div class='q'>और उस देश में परदेशी थे। </div><div class='q'> <span class="verse" id="V13">१३&#160;</span>वे एक जाति से दूसरी जाति में, </div><div class='q'>और एक राज्य से दूसरे राज्य में फिरते रहे; </div><div class='q'> <span class="verse" id="V14">१४&#160;</span>परन्तु उसने किसी मनुष्य को उन पर अत्याचार करने न दिया; </div><div class='q'>और वह राजाओं को उनके निमित्त यह धमकी देता था, </div><div class='q'> <span class="verse" id="V15">१५&#160;</span>“मेरे अभिषिक्तों को मत छुओं*, </div><div class='q'>और न मेरे नबियों की हानि करो!” </div><div class='q'> <span class="verse" id="V16">१६&#160;</span>फिर उसने उस देश में अकाल भेजा, </div><div class='q'>और अन्न के सब आधार को दूर कर दिया। </div><div class='q'> <span class="verse" id="V17">१७&#160;</span>उसने यूसुफ नामक एक पुरुष को उनसे पहले भेजा था, </div><div class='q'>जो दास होने के लिये बेचा गया था। </div><div class='q'> <span class="verse" id="V18">१८&#160;</span>लोगों ने उसके पैरों में बेड़ियाँ डालकर उसे दुःख दिया; </div><div class='q'>वह लोहे की साँकलों से जकड़ा गया; </div><div class='q'> <span class="verse" id="V19">१९&#160;</span>जब तक कि उसकी बात पूरी न हुई </div><div class='q'>तब तक यहोवा का वचन उसे कसौटी पर कसता रहा। </div><div class='q'> <span class="verse" id="V20">२०&#160;</span>तब राजा ने दूत भेजकर उसे निकलवा लिया, </div><div class='q'>और देश-देश के लोगों के स्वामी ने उसके बन्धन खुलवाए; </div><div class='q'> <span class="verse" id="V21">२१&#160;</span>उसने उसको अपने भवन का प्रधान </div><div class='q'>और अपनी पूरी सम्पत्ति का अधिकारी ठहराया, (प्रेरि. 7:10) </div><div class='q'> <span class="verse" id="V22">२२&#160;</span>कि वह उसके हाकिमों को अपनी इच्छा के अनुसार नियंत्रित करे </div><div class='q'>और पुरनियों को ज्ञान सिखाए। </div><div class='q'> <span class="verse" id="V23">२३&#160;</span>फिर इस्राएल मिस्र में आया; </div><div class='q'>और याकूब हाम के देश में रहा। </div><div class='q'> <span class="verse" id="V24">२४&#160;</span>तब उसने अपनी प्रजा को गिनती में बहुत बढ़ाया, </div><div class='q'>और उसके शत्रुओं से अधिक बलवन्त किया। </div><div class='q'> <span class="verse" id="V25">२५&#160;</span>उसने मिस्रियों के मन को ऐसा फेर दिया, </div><div class='q'>कि वे उसकी प्रजा से बैर रखने, </div><div class='q'>और उसके दासों से छल करने लगे। </div><div class='q'> <span class="verse" id="V26">२६&#160;</span>उसने अपने दास मूसा को, </div><div class='q'>और अपने चुने हुए हारून को भेजा। </div><div class='q'> <span class="verse" id="V27">२७&#160;</span>उन्होंने मिस्रियों के बीच उसकी ओर से भाँति-भाँति के चिन्ह, </div><div class='q'>और हाम के देश में चमत्कार दिखाए। </div><div class='q'> <span class="verse" id="V28">२८&#160;</span>उसने अंधकार कर दिया, और अंधियारा हो गया; </div><div class='q'>और उन्होंने उसकी बातों को न माना। </div><div class='q'> <span class="verse" id="V29">२९&#160;</span>उसने मिस्रियों के जल को लहू कर डाला, </div><div class='q'>और मछलियों को मार डाला। </div><div class='q'> <span class="verse" id="V30">३०&#160;</span>मेंढ़क उनकी भूमि में वरन् उनके राजा की कोठरियों में भी भर गए। </div><div class='q'> <span class="verse" id="V31">३१&#160;</span>उसने आज्ञा दी, तब डांस आ गए, </div><div class='q'>और उनके सारे देश में कुटकियाँ आ गईं। </div><div class='q'> <span class="verse" id="V32">३२&#160;</span>उसने उनके लिये जलवृष्टि के बदले ओले, </div><div class='q'>और उनके देश में धधकती आग बरसाई। </div><div class='q'> <span class="verse" id="V33">३३&#160;</span>और उसने उनकी दाखलताओं और अंजीर के वृक्षों को </div><div class='q'>वरन् उनके देश के सब पेड़ों को तोड़ डाला। </div><div class='q'> <span class="verse" id="V34">३४&#160;</span>उसने आज्ञा दी तब अनगिनत टिड्डियाँ, और कीड़े आए, </div><div class='q'> <span class="verse" id="V35">३५&#160;</span>और उन्होंने उनके देश के सब अन्न आदि को खा डाला; </div><div class='q'>और उनकी भूमि के सब फलों को चट कर गए। </div><div class='q'> <span class="verse" id="V36">३६&#160;</span>उसने उनके देश के सब पहलौठों को, </div><div class='q'>उनके पौरूष के सब पहले फल को नाश किया। </div><div class='q'> <span class="verse" id="V37">३७&#160;</span>तब वह इस्राएल को सोना चाँदी दिलाकर निकाल लाया, </div><div class='q'>और उनमें से कोई निर्बल न था। </div><div class='q'> <span class="verse" id="V38">३८&#160;</span>उनके जाने से मिस्री आनन्दित हुए, </div><div class='q'>क्योंकि उनका डर उनमें समा गया था। </div><div class='q'> <span class="verse" id="V39">३९&#160;</span>उसने छाया के लिये बादल फैलाया, </div><div class='q'>और रात को प्रकाश देने के लिये आग प्रगट की। </div><div class='q'> <span class="verse" id="V40">४०&#160;</span>उन्होंने माँगा तब उसने बटेरें पहुँचाई, </div><div class='q'>और उनको स्वर्गीय भोजन से तृप्त किया। (यूह. 6:31) </div><div class='q'> <span class="verse" id="V41">४१&#160;</span>उसने चट्टान फाड़ी तब पानी बह निकला; </div><div class='q'>और निर्जल भूमि पर नदी बहने लगी। </div><div class='q'> <span class="verse" id="V42">४२&#160;</span>क्योंकि उसने अपने पवित्र वचन </div><div class='q'>और अपने दास अब्राहम को स्मरण किया*। </div><div class='q'> <span class="verse" id="V43">४३&#160;</span>वह अपनी प्रजा को हर्षित करके </div><div class='q'>और अपने चुने हुओं से जयजयकार कराके निकाल लाया। </div><div class='q'> <span class="verse" id="V44">४४&#160;</span>और उनको जाति-जाति के देश दिए; </div><div class='q'>और वे अन्य लोगों के श्रम के फल के अधिकारी किए गए, </div><div class='q'> <span class="verse" id="V45">४५&#160;</span>कि वे उसकी विधियों को मानें, </div><div class='q'>और उसकी व्यवस्था को पूरी करें। </div><div class='q'>यहोवा की स्तुति करो! </div><ul class='tnav'>
<li><a href='index.htm'>भजन संहिता</a></li>
<li><a href='PSA104.htm'>&lt;</a></li>
<li><a href='PSA.htm'>१०५</a></li>
<li><a href='PSA106.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
