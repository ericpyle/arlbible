<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ५०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA049.htm'>&lt;</a></li>
<li><a href='PSA.htm'>५०</a></li>
<li><a href='PSA051.htm'>&gt;</a></li>
</ul>
<div class="main">
 
<div class='chapterlabel' id="V0"> ५०</div><div class='s'>परमेश्‍वर धर्मी न्यायाधीश </div><div class='d'>आसाप का भजन </div><div class='b'> &#160; </div><div class='q'> <span class="verse" id="V1">१&#160;</span>सर्वशक्तिमान परमेश्‍वर यहोवा ने कहा है, </div><div class='q'>और उदयाचल से लेकर अस्ताचल तक पृथ्वी </div><div class='q'>के लोगों को बुलाया है। </div><div class='q'> <span class="verse" id="V2">२&#160;</span>सिय्योन से, जो परम सुन्दर है, </div><div class='q'>परमेश्‍वर ने अपना तेज दिखाया है। </div><div class='q'> <span class="verse" id="V3">३&#160;</span>हमारा परमेश्‍वर आएगा और चुपचाप न रहेगा, </div><div class='q'>आग उसके आगे-आगे भस्म करती जाएगी; </div><div class='q'>और उसके चारों ओर बड़ी आँधी चलेगी। </div><div class='q'> <span class="verse" id="V4">४&#160;</span>वह अपनी प्रजा का न्याय करने के लिये </div><div class='q'>ऊपर के आकाश को और पृथ्वी को भी पुकारेगा*: </div><div class='q'> <span class="verse" id="V5">५&#160;</span>“मेरे भक्तों को मेरे पास इकट्ठा करो, </div><div class='q'>जिन्होंने बलिदान चढ़ाकर मुझसे वाचा बाँधी है!” </div><div class='q'> <span class="verse" id="V6">६&#160;</span>और स्वर्ग उसके धर्मी होने का प्रचार करेगा </div><div class='q'>क्योंकि परमेश्‍वर तो आप ही न्यायी है। (सेला) (भजन 97:6, इब्रा. 12:23) </div><div class='q'> <span class="verse" id="V7">७&#160;</span>“हे मेरी प्रजा, सुन, मैं बोलता हूँ, </div><div class='q'>और हे इस्राएल, मैं तेरे विषय साक्षी देता हूँ। </div><div class='q'>परमेश्‍वर तेरा परमेश्‍वर मैं ही हूँ। </div><div class='q'> <span class="verse" id="V8">८&#160;</span>मैं तुझ पर तेरे बलियों के विषय दोष नहीं लगाता, </div><div class='q'>तेरे होमबलि तो नित्य मेरे लिये चढ़ते हैं। </div><div class='q'> <span class="verse" id="V9">९&#160;</span>मैं न तो तेरे घर से बैल </div><div class='q'>न तेरे पशुशालाओं से बकरे ले लूँगा। </div><div class='q'> <span class="verse" id="V10">१०&#160;</span>क्योंकि वन के सारे जीव-जन्तु </div><div class='q'>और हजारों पहाड़ों के जानवर मेरे ही हैं। </div><div class='q'> <span class="verse" id="V11">११&#160;</span>पहाड़ों के सब पक्षियों को मैं जानता हूँ, </div><div class='q'>और मैदान पर चलने-फिरनेवाले जानवर मेरे ही हैं। </div><div class='q'> <span class="verse" id="V12">१२&#160;</span>“यदि मैं भूखा होता तो तुझ से न कहता; </div><div class='q'>क्योंकि जगत और जो कुछ उसमें है वह मेरा है*। (प्रेरि. 17:25, 1 कुरि. 10:26) </div><div class='q'> <span class="verse" id="V13">१३&#160;</span>क्या मैं बैल का माँस खाऊँ, </div><div class='q'>या बकरों का लहू पीऊँ? </div><div class='q'> <span class="verse" id="V14">१४&#160;</span>परमेश्‍वर को धन्यवाद ही का बलिदान चढ़ा, </div><div class='q'>और परमप्रधान के लिये अपनी मन्नतें पूरी कर; (इब्रा. 13:15, सभो. 5:4-5) </div><div class='q'> <span class="verse" id="V15">१५&#160;</span>और संकट के दिन मुझे पुकार; </div><div class='q'>मैं तुझे छुड़ाऊँगा, और तू मेरी महिमा करने पाएगा।” </div><div class='q'> <span class="verse" id="V16">१६&#160;</span>परन्तु दुष्ट से परमेश्‍वर कहता है: </div><div class='q'>“तुझे मेरी विधियों का वर्णन करने से क्या काम? </div><div class='q'>तू मेरी वाचा की चर्चा क्यों करता है? </div><div class='q'> <span class="verse" id="V17">१७&#160;</span>तू तो शिक्षा से बैर करता, </div><div class='q'>और मेरे वचनों को तुच्छ जानता है। </div><div class='q'> <span class="verse" id="V18">१८&#160;</span>जब तूने चोर को देखा, तब उसकी संगति से प्रसन्‍न हुआ; </div><div class='q'>और परस्त्रीगामियों के साथ भागी हुआ।” </div><div class='q'> <span class="verse" id="V19">१९&#160;</span>“तूने अपना मुँह बुराई करने के लिये खोला, </div><div class='q'>और तेरी जीभ छल की बातें गढ़ती है। </div><div class='q'> <span class="verse" id="V20">२०&#160;</span>तू बैठा हुआ अपने भाई के विरुद्ध बोलता; </div><div class='q'>और अपने सगे भाई की चुगली खाता है। </div><div class='q'> <span class="verse" id="V21">२१&#160;</span>यह काम तूने किया, और मैं चुप रहा; </div><div class='q'>इसलिए तूने समझ लिया कि परमेश्‍वर बिल्कुल मेरे समान है। </div><div class='q'>परन्तु मैं तुझे समझाऊँगा, और तेरी आँखों के </div><div class='q'>सामने सब कुछ अलग-अलग दिखाऊँगा।” </div><div class='q'> <span class="verse" id="V22">२२&#160;</span>“हे परमेश्‍वर को भूलनेवालो* यह बात भली भाँति समझ लो, </div><div class='q'>कहीं ऐसा न हो कि मैं तुम्हें फाड़ डालूँ, </div><div class='q'>और कोई छुड़ानेवाला न हो। </div><div class='q'> <span class="verse" id="V23">२३&#160;</span>धन्यवाद के बलिदान का चढ़ानेवाला मेरी महिमा करता है; </div><div class='q'>और जो अपना चरित्र उत्तम रखता है </div><div class='q'>उसको मैं परमेश्‍वर का उद्धार दिखाऊँगा!” (इब्रा. 13:15) </div><ul class='tnav'>
<li><a href='index.htm'>भजन संहिता</a></li>
<li><a href='PSA049.htm'>&lt;</a></li>
<li><a href='PSA.htm'>५०</a></li>
<li><a href='PSA051.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
