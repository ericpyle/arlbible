<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब २८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB27.htm'>&lt;</a></li>
<li><a href='JOB.htm'>२८</a></li>
<li><a href='JOB29.htm'>&gt;</a></li>
</ul>
<div class="main">
 
<div class='b'> &#160; </div><div class='chapterlabel' id="V0"> २८</div><div class='q'> <span class="verse" id="V1">१&#160;</span>“चाँदी की खानि तो होती है, </div><div class='q'>और सोने के लिये भी स्थान होता है जहाँ लोग जाते हैं। </div><div class='q'> <span class="verse" id="V2">२&#160;</span>लोहा मिट्टी में से निकाला जाता और पत्थर </div><div class='q'>पिघलाकर पीतल बनाया जाता है </div><div class='q'> <span class="verse" id="V3">३&#160;</span>मनुष्य अंधियारे को दूर कर, </div><div class='q'>दूर-दूर तक खोद-खोद कर, </div><div class='q'>अंधियारे और घोर अंधकार में पत्थर ढूँढ़ते हैं। </div><div class='q'> <span class="verse" id="V4">४&#160;</span>जहाँ लोग रहते हैं वहाँ से दूर वे खानि खोदते हैं </div><div class='q'>वहाँ पृथ्वी पर चलनेवालों के भूले-बिसरे हुए </div><div class='q'>वे मनुष्यों से दूर लटके हुए झूलते रहते हैं। </div><div class='q'> <span class="verse" id="V5">५&#160;</span>यह भूमि जो है, इससे रोटी तो मिलती है*, परन्तु </div><div class='q'>उसके नीचे के स्थान मानो आग से उलट दिए जाते हैं। </div><div class='q'> <span class="verse" id="V6">६&#160;</span>उसके पत्थर नीलमणि का स्थान हैं, </div><div class='q'>और उसी में सोने की धूलि भी है। </div><div class='q'> <span class="verse" id="V7">७&#160;</span>“उसका मार्ग कोई माँसाहारी पक्षी नहीं जानता, </div><div class='q'>और किसी गिद्ध की दृष्टि उस पर नहीं पड़ी। </div><div class='q'> <span class="verse" id="V8">८&#160;</span>उस पर हिंसक पशुओं ने पाँव नहीं धरा, </div><div class='q'>और न उससे होकर कोई सिंह कभी गया है। </div><div class='q'> <span class="verse" id="V9">९&#160;</span>“वह चकमक के पत्थर पर हाथ लगाता, </div><div class='q'>और पहाड़ों को जड़ ही से उलट देता है। </div><div class='q'> <span class="verse" id="V10">१०&#160;</span>वह चट्टान खोदकर नालियाँ बनाता, </div><div class='q'>और उसकी आँखों को हर एक अनमोल वस्तु दिखाई पड़ती है*। </div><div class='q'> <span class="verse" id="V11">११&#160;</span>वह नदियों को ऐसा रोक देता है, कि उनसे एक बूंद भी पानी नहीं टपकता </div><div class='q'>और जो कुछ छिपा है उसे वह उजियाले में निकालता है। </div><div class='q'> <span class="verse" id="V12">१२&#160;</span>“परन्तु बुद्धि कहाँ मिल सकती है? </div><div class='q'>और समझ का स्थान कहाँ है? </div><div class='q'> <span class="verse" id="V13">१३&#160;</span>उसका मोल मनुष्य को मालूम नहीं, </div><div class='q'>जीवनलोक में वह कहीं नहीं मिलती! </div><div class='q'> <span class="verse" id="V14">१४&#160;</span>अथाह सागर कहता है, 'वह मुझ में नहीं है,' </div><div class='q'>और समुद्र भी कहता है, 'वह मेरे पास नहीं है।' </div><div class='q'> <span class="verse" id="V15">१५&#160;</span>शुद्ध सोने से वह मोल लिया नहीं जाता। </div><div class='q'>और न उसके दाम के लिये चाँदी तौली जाती है। </div><div class='q'> <span class="verse" id="V16">१६&#160;</span>न तो उसके साथ ओपीर के कुन्दन की बराबरी हो सकती है; </div><div class='q'>और न अनमोल सुलैमानी पत्थर या नीलमणि की। </div><div class='q'> <span class="verse" id="V17">१७&#160;</span>न सोना, न काँच उसके बराबर ठहर सकता है, </div><div class='q'>कुन्दन के गहने के बदले भी वह नहीं मिलती। (नीति. 8:10) </div><div class='q'> <span class="verse" id="V18">१८&#160;</span>मूंगे और स्फटिकमणि की उसके आगे क्या चर्चा! </div><div class='q'>बुद्धि का मोल माणिक से भी अधिक है। </div><div class='q'> <span class="verse" id="V19">१९&#160;</span>कूश देश के पद्मराग उसके तुल्य नहीं ठहर सकते; </div><div class='q'>और न उससे शुद्ध कुन्दन की बराबरी हो सकती है। (नीति. 8:19) </div><div class='q'> <span class="verse" id="V20">२०&#160;</span>फिर बुद्धि कहाँ मिल सकती है? </div><div class='q'>और समझ का स्थान कहाँ? </div><div class='q'> <span class="verse" id="V21">२१&#160;</span>वह सब प्राणियों की आँखों से छिपी है, </div><div class='q'>और आकाश के पक्षियों के देखने में नहीं आती। </div><div class='q'> <span class="verse" id="V22">२२&#160;</span>विनाश और मृत्यु कहती हैं, </div><div class='q'>'हमने उसकी चर्चा सुनी है।' (प्रका. 9:11) </div><div class='q'> <span class="verse" id="V23">२३&#160;</span>“परन्तु परमेश्‍वर उसका मार्ग समझता है, </div><div class='q'>और उसका स्थान उसको मालूम है। </div><div class='q'> <span class="verse" id="V24">२४&#160;</span>वह तो पृथ्वी की छोर तक ताकता रहता है*, </div><div class='q'>और सारे आकाशमण्डल के तले देखता-भालता है। (भज. 11:4) </div><div class='q'> <span class="verse" id="V25">२५&#160;</span>जब उसने वायु का तौल ठहराया, </div><div class='q'>और जल को नपुए में नापा, </div><div class='q'> <span class="verse" id="V26">२६&#160;</span>और मेंह के लिये विधि </div><div class='q'>और गर्जन और बिजली के लिये मार्ग ठहराया, </div><div class='q'> <span class="verse" id="V27">२७&#160;</span>तब उसने बुद्धि को देखकर उसका बखान भी किया, </div><div class='q'>और उसको सिद्ध करके उसका पूरा भेद बूझ लिया। </div><div class='q'> <span class="verse" id="V28">२८&#160;</span>तब उसने मनुष्य से कहा, </div><div class='q'>'देख, प्रभु का भय मानना यही बुद्धि है </div><div class='q'>और बुराई से दूर रहना यही समझ है।'” (व्य. 4:6) </div><ul class='tnav'>
<li><a href='index.htm'>अय्यूब</a></li>
<li><a href='JOB27.htm'>&lt;</a></li>
<li><a href='JOB.htm'>२८</a></li>
<li><a href='JOB29.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
