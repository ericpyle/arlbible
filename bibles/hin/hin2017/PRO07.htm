<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन ७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO06.htm'>&lt;</a></li>
<li><a href='PRO.htm'>७</a></li>
<li><a href='PRO08.htm'>&gt;</a></li>
</ul>
<div class="main">
 
<div class='chapterlabel' id="V0"> ७</div><div class='p'> <span class="verse" id="V1">१&#160;</span>हे मेरे पुत्र, मेरी बातों को माना कर, और मेरी आज्ञाओं को अपने मन में रख छोड़।  <span class="verse" id="V2">२&#160;</span>मेरी आज्ञाओं को मान, इससे तू जीवित रहेगा, और मेरी शिक्षा को अपनी आँख की पुतली जान;  <span class="verse" id="V3">३&#160;</span>उनको अपनी उँगलियों में बाँध, और अपने हृदय की पटिया पर लिख ले।  <span class="verse" id="V4">४&#160;</span>बुद्धि से कह कि, “तू मेरी बहन है,” और समझ को अपनी कुटुम्बी बना;  <span class="verse" id="V5">५&#160;</span>तब तू पराई स्त्री से बचेगा, जो चिकनी चुपड़ी बातें बोलती है। </div><div class='s'>चालबाज वेश्या </div><div class='p'> <span class="verse" id="V6">६&#160;</span>मैंने एक दिन अपने घर की खिड़की से, अर्थात् अपने झरोखे से झाँका,  <span class="verse" id="V7">७&#160;</span>तब मैंने भोले लोगों* में से एक निर्बुद्धि जवान को देखा;  <span class="verse" id="V8">८&#160;</span>वह उस स्त्री के घर के कोने के पास की सड़क से गुजर रहा था, और उसने उसके घर का मार्ग लिया।  <span class="verse" id="V9">९&#160;</span>उस समय दिन ढल गया, और संध्याकाल आ गया था, वरन् रात का घोर अंधकार छा गया था।  <span class="verse" id="V10">१०&#160;</span>और उससे एक स्त्री मिली, जिसका भेष वेश्या के समान था, और वह बड़ी धूर्त थी।  <span class="verse" id="V11">११&#160;</span>वह शान्ति रहित और चंचल थी, और उसके पैर घर में नहीं टिकते थे;  <span class="verse" id="V12">१२&#160;</span>कभी वह सड़क में, कभी चौक में पाई जाती थी, और एक-एक कोने पर वह बाट जोहती थी।  <span class="verse" id="V13">१३&#160;</span>तब उसने उस जवान को पकड़कर चूमा, और निर्लज्जता की चेष्टा करके उससे कहा,  <span class="verse" id="V14">१४&#160;</span>“मैंने आज ही मेलबलि चढ़ाया* और अपनी मन्नतें पूरी की;  <span class="verse" id="V15">१५&#160;</span>इसी कारण मैं तुझ से भेंट करने को निकली, मैं तेरे दर्शन की खोजी थी, और अभी पाया है।  <span class="verse" id="V16">१६&#160;</span>मैंने अपने पलंग के बिछौने पर मिस्र के बेलबूटेवाले कपड़े बिछाए हैं;  <span class="verse" id="V17">१७&#160;</span>मैंने अपने बिछौने पर गन्धरस, अगर और दालचीनी छिड़की है।  <span class="verse" id="V18">१८&#160;</span>इसलिए अब चल हम प्रेम से भोर तक जी बहलाते रहें; हम परस्पर की प्रीति से आनन्दित रहें।  <span class="verse" id="V19">१९&#160;</span>क्योंकि मेरा पति घर में नहीं है; वह दूर देश को चला गया है;  <span class="verse" id="V20">२०&#160;</span>वह चाँदी की थैली ले गया है; और पूर्णमासी को लौट आएगा।”  <span class="verse" id="V21">२१&#160;</span>ऐसी ही लुभानेवाली बातें कह कहकर, उसने उसको फँसा लिया; और अपनी चिकनी चुपड़ी बातों से उसको अपने वश में कर लिया।  <span class="verse" id="V22">२२&#160;</span>वह तुरन्त उसके पीछे हो लिया, जैसे बैल कसाई-खाने को, या हिरन फंदे में कदम रखता है।  <span class="verse" id="V23">२३&#160;</span>अन्त में उस जवान का कलेजा तीर से बेधा जाएगा; वह उस चिड़िया के समान है जो फंदे की ओर वेग से उड़ती है और नहीं जानती कि उससे उसके प्राण जाएँगे।  <span class="verse" id="V24">२४&#160;</span>अब हे मेरे पुत्रों, मेरी सुनो, और मेरी बातों पर मन लगाओ।  <span class="verse" id="V25">२५&#160;</span>तेरा मन ऐसी स्त्री के मार्ग की ओर न फिरे, और उसकी डगरों में भूल कर भी न जाना;  <span class="verse" id="V26">२६&#160;</span>क्योंकि बहुत से लोग उसके द्वारा मारे गए है*; उसके घात किए हुओं की एक बड़ी संख्या होगी।  <span class="verse" id="V27">२७&#160;</span>उसका घर अधोलोक का मार्ग है, वह मृत्यु के घर में पहुँचाता है। </div><ul class='tnav'>
<li><a href='index.htm'>नीतिवचन</a></li>
<li><a href='PRO06.htm'>&lt;</a></li>
<li><a href='PRO.htm'>७</a></li>
<li><a href='PRO08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
