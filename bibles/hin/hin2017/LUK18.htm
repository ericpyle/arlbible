<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका १८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='LUK17.htm'>&lt;</a></li>
<li><a href='LUK.htm'>१८</a></li>
<li><a href='LUK19.htm'>&gt;</a></li>
</ul>
<div class="main">
 
<div class='chapterlabel' id="V0"> १८</div><div class='s'>विधवा और अधर्मी न्यायाधीश </div><div class='p'> <span class="verse" id="V1">१&#160;</span>फिर उसने इसके विषय में कि नित्य प्रार्थना करना और साहस नहीं छोड़ना चाहिए उनसे यह दृष्टान्त कहा:  <span class="verse" id="V2">२&#160;</span>“किसी नगर में एक न्यायी रहता था; जो न परमेश्‍वर से डरता था और न किसी मनुष्य की परवाह करता था।  <span class="verse" id="V3">३&#160;</span>और उसी नगर में एक विधवा भी रहती थी: जो उसके पास आ आकर कहा करती थी, ‘मेरा न्याय चुकाकर मुझे मुद्दई से बचा।’  <span class="verse" id="V4">४&#160;</span>उसने कितने समय तक तो न माना परन्तु अन्त में मन में विचार कर कहा, ‘यद्यपि मैं न परमेश्‍वर से डरता, और न मनुष्यों की कुछ परवाह करता हूँ;  <span class="verse" id="V5">५&#160;</span>फिर भी यह विधवा मुझे सताती रहती है, इसलिए मैं उसका न्याय चुकाऊँगा, कहीं ऐसा न हो कि घड़ी-घड़ी आकर अन्त को मेरी नाक में दम करे’।” </div><div class='p'> <span class="verse" id="V6">६&#160;</span>प्रभु ने कहा, “सुनो, कि यह अधर्मी न्यायी क्या कहता है?  <span class="verse" id="V7">७&#160;</span>अतः क्या परमेश्‍वर अपने चुने हुओं का न्याय न चुकाएगा, जो रात-दिन उसकी दुहाई देते रहते; और क्या वह उनके विषय में देर करेगा?  <span class="verse" id="V8">८&#160;</span>मैं तुम से कहता हूँ; वह तुरन्त उनका न्याय चुकाएगा; पर मनुष्य का पुत्र जब आएगा, तो क्या वह पृथ्वी पर विश्वास पाएगा?” </div><div class='s'>कौन धर्मी ठहराया जाएगा? </div><div class='p'> <span class="verse" id="V9">९&#160;</span>और उसने उनसे जो अपने ऊपर भरोसा रखते थे, कि हम धर्मी हैं, और दूसरों को तुच्छ जानते थे, यह दृष्टान्त कहा:  <span class="verse" id="V10">१०&#160;</span>“दो मनुष्य मन्दिर में प्रार्थना करने के लिये गए; एक फरीसी था और दूसरा चुंगी लेनेवाला।  <span class="verse" id="V11">११&#160;</span>फरीसी खड़ा होकर अपने मन में यह प्रार्थना करने लगा, ‘हे परमेश्‍वर, मैं तेरा धन्यवाद करता हूँ, कि मैं और मनुष्यों के समान दुष्टता करनेवाला, अन्यायी और व्यभिचारी नहीं, और न इस चुंगी लेनेवाले के समान हूँ।  <span class="verse" id="V12">१२&#160;</span>मैं सप्ताह में दो बार उपवास करता हूँ; मैं अपनी सब कमाई का दसवाँ अंश भी देता हूँ।’ </div><div class='p'> <span class="verse" id="V13">१३&#160;</span>“परन्तु चुंगी लेनेवाले ने दूर खड़े होकर, स्वर्ग की ओर आँख उठाना भी न चाहा, वरन् अपनी छाती पीट-पीट कर* कहा, ‘हे परमेश्‍वर मुझ पापी पर दया कर!’ (भज. 51:1)  <span class="verse" id="V14">१४&#160;</span>मैं तुम से कहता हूँ, कि वह दूसरा नहीं; परन्तु यही मनुष्य धर्मी ठहरा और अपने घर गया; क्योंकि जो कोई अपने आप को बड़ा बनाएगा, वह छोटा किया जाएगा; और जो अपने आप को छोटा बनाएगा, वह बड़ा किया जाएगा।” </div><div class='s'>परमेश्‍वर का राज्य बच्चों के समान </div><div class='p'> <span class="verse" id="V15">१५&#160;</span>फिर लोग अपने बच्चों को भी उसके पास लाने लगे, कि वह उन पर हाथ रखे; और चेलों ने देखकर उन्हें डाँटा।  <span class="verse" id="V16">१६&#160;</span>यीशु ने बच्चों को पास बुलाकर कहा, “बालकों को मेरे पास आने दो, और उन्हें मना न करो: क्योंकि परमेश्‍वर का राज्य ऐसों ही का है।  <span class="verse" id="V17">१७&#160;</span>मैं तुम से सच कहता हूँ, कि जो कोई परमेश्‍वर के राज्य को बालक के समान ग्रहण न करेगा वह उसमें कभी प्रवेश करने न पाएगा।” </div><div class='s'>एक धनी का यीशु से प्रश्न </div><div class='p'> <span class="verse" id="V18">१८&#160;</span>किसी सरदार ने उससे पूछा, “हे उत्तम गुरु, अनन्त जीवन का अधिकारी होने के लिये मैं क्या करूँ?”  <span class="verse" id="V19">१९&#160;</span>यीशु ने उससे कहा, “तू मुझे उत्तम क्यों कहता है? कोई उत्तम नहीं, केवल एक, अर्थात् परमेश्‍वर।  <span class="verse" id="V20">२०&#160;</span>तू आज्ञाओं को तो जानता है: ‘व्यभिचार न करना, हत्या न करना, चोरी न करना, झूठी गवाही न देना, अपने पिता और अपनी माता का आदर करना’।”  <span class="verse" id="V21">२१&#160;</span>उसने कहा, “मैं तो इन सब को लड़कपन ही से मानता आया हूँ।”  <span class="verse" id="V22">२२&#160;</span>यह सुन, “यीशु ने उससे कहा, तुझ में अब भी एक बात की घटी है, अपना सब कुछ बेचकर कंगालों को बाँट दे; और तुझे स्वर्ग में धन मिलेगा, और आकर मेरे पीछे हो ले।”  <span class="verse" id="V23">२३&#160;</span>वह यह सुनकर बहुत उदास हुआ, क्योंकि वह बड़ा धनी था। </div><div class='p'> <span class="verse" id="V24">२४&#160;</span>यीशु ने उसे देखकर कहा, “धनवानों का परमेश्‍वर के राज्य में प्रवेश करना कितना कठिन है!  <span class="verse" id="V25">२५&#160;</span>परमेश्‍वर के राज्य में धनवान के प्रवेश करने से ऊँट का सूई के नाके में से निकल जाना सहज है।”  <span class="verse" id="V26">२६&#160;</span>और सुननेवालों ने कहा, “तो फिर किस का उद्धार हो सकता है?”  <span class="verse" id="V27">२७&#160;</span>उसने कहा, “जो मनुष्य से नहीं हो सकता, वह परमेश्‍वर से हो सकता है।”  <span class="verse" id="V28">२८&#160;</span>पतरस ने कहा, “देख, हम तो घर-बार छोड़कर तेरे पीछे हो लिये हैं।”  <span class="verse" id="V29">२९&#160;</span>उसने उनसे कहा, “मैं तुम से सच कहता हूँ, कि ऐसा कोई नहीं जिस ने परमेश्‍वर के राज्य के लिये घर, या पत्‍नी, या भाइयों, या माता-पिता, या बाल-बच्चों को छोड़ दिया हो।  <span class="verse" id="V30">३०&#160;</span>और इस समय कई गुणा अधिक न पाए; और परलोक में अनन्त जीवन।” </div><div class='s'>पुनरुत्थान की भविष्यद्वाणी </div><div class='p'> <span class="verse" id="V31">३१&#160;</span>फिर उसने बारहों को साथ लेकर उनसे कहा, “हम यरूशलेम को जाते हैं, और जितनी बातें मनुष्य के पुत्र के लिये भविष्यद्वक्ताओं के द्वारा लिखी गई हैं* वे सब पूरी होंगी।  <span class="verse" id="V32">३२&#160;</span>क्योंकि वह अन्यजातियों के हाथ में सौंपा जाएगा, और वे उसका उपहास करेंगे; और उसका अपमान करेंगे, और उस पर थूकेंगे।  <span class="verse" id="V33">३३&#160;</span>और उसे कोड़े मारेंगे, और मार डालेंगे, और वह तीसरे दिन जी उठेगा।”  <span class="verse" id="V34">३४&#160;</span>और उन्होंने इन बातों में से कोई बात न समझी और यह बात उनसे छिपी रही, और जो कहा गया था वह उनकी समझ में न आया। </div><div class='s'>अंधे भिखारी को आँखें </div><div class='p'> <span class="verse" id="V35">३५&#160;</span>जब वह यरीहो के निकट पहुँचा, तो एक अंधा सड़क के किनारे बैठा हुआ भीख माँग रहा था।  <span class="verse" id="V36">३६&#160;</span>और वह भीड़ के चलने की आहट सुनकर पूछने लगा, “यह क्या हो रहा है?”  <span class="verse" id="V37">३७&#160;</span>उन्होंने उसको बताया, “यीशु नासरी जा रहा है।”  <span class="verse" id="V38">३८&#160;</span>तब उसने पुकार के कहा, “हे यीशु, दाऊद की सन्तान, मुझ पर दया कर!”  <span class="verse" id="V39">३९&#160;</span>जो आगे-आगे जा रहे थे, वे उसे डाँटने लगे कि चुप रहे परन्तु वह और भी चिल्लाने लगा, “हे दाऊद की सन्तान, मुझ पर दया कर!”  <span class="verse" id="V40">४०&#160;</span>तब यीशु ने खड़े होकर आज्ञा दी कि उसे मेरे पास लाओ, और जब वह निकट आया, तो उसने उससे यह पूछा,  <span class="verse" id="V41">४१&#160;</span>तू क्या चाहता है, “मैं तेरे लिये करूँ?” उसने कहा, “हे प्रभु, यह कि मैं देखने लगूँ।”  <span class="verse" id="V42">४२&#160;</span>यीशु ने उससे कहा, “देखने लग, तेरे विश्वास ने तुझे अच्छा कर दिया है।”  <span class="verse" id="V43">४३&#160;</span>और वह तुरन्त देखने लगा; और परमेश्‍वर की बड़ाई करता हुआ, उसके पीछे हो लिया, और सब लोगों ने देखकर परमेश्‍वर की स्तुति की। </div><ul class='tnav'>
<li><a href='index.htm'>लूका</a></li>
<li><a href='LUK17.htm'>&lt;</a></li>
<li><a href='LUK.htm'>१८</a></li>
<li><a href='LUK19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
