<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लूका २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लूका</a></li>
<li><a href='LUK01.htm'>&lt;</a></li>
<li><a href='LUK.htm'>२</a></li>
<li><a href='LUK03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>बैतलहम में यीशु का जन्म </div><div class='p'> <span class="verse" id="V1">१&#160;</span>उन दिनों में औगुस्तुस कैसर की ओर से आज्ञा निकली, कि सारे रोमी साम्राज्य के लोगों के नाम लिखे जाएँ।  <span class="verse" id="V2">२&#160;</span>यह पहली नाम लिखाई उस समय हुई, जब क्विरिनियुस* सीरिया का राज्यपाल था।  <span class="verse" id="V3">३&#160;</span>और सब लोग नाम लिखवाने के लिये अपने-अपने नगर को गए।  <span class="verse" id="V4">४&#160;</span>अतः यूसुफ भी इसलिए कि वह दाऊद के घराने और वंश का था, गलील के नासरत नगर से यहूदिया में दाऊद के नगर बैतलहम को गया।  <span class="verse" id="V5">५&#160;</span>कि अपनी मंगेतर मरियम के साथ जो गर्भवती थी नाम लिखवाए।  <span class="verse" id="V6">६&#160;</span>उनके वहाँ रहते हुए उसके जनने के दिन पूरे हुए।  <span class="verse" id="V7">७&#160;</span>और वह अपना पहलौठा पुत्र जनी और उसे कपड़े में लपेटकर चरनी में रखा; क्योंकि उनके लिये सराय में जगह न थी। </div><div class='s'>चरवाहों को स्वर्गदूत का सन्देश </div><div class='p'> <span class="verse" id="V8">८&#160;</span>और उस देश में कितने गड़ेरिये थे, जो रात को मैदान में रहकर अपने झुण्ड का पहरा देते थे।  <span class="verse" id="V9">९&#160;</span>और परमेश्‍वर का एक दूत उनके पास आ खड़ा हुआ; और प्रभु का तेज उनके चारों ओर चमका, और वे बहुत डर गए।  <span class="verse" id="V10">१०&#160;</span>तब स्वर्गदूत ने उनसे कहा, “मत डरो; क्योंकि देखो, मैं तुम्हें बड़े आनन्द का सुसमाचार सुनाता हूँ; जो सब लोगों के लिये होगा,  <span class="verse" id="V11">११&#160;</span>कि आज दाऊद के नगर में तुम्हारे लिये एक उद्धारकर्ता जन्मा है, और वही मसीह प्रभु है।  <span class="verse" id="V12">१२&#160;</span>और इसका तुम्हारे लिये यह चिन्ह है, कि तुम एक बालक को कपड़े में लिपटा हुआ और चरनी में पड़ा पाओगे।”  <span class="verse" id="V13">१३&#160;</span>तब एकाएक उस स्वर्गदूत के साथ स्वर्गदूतों का दल परमेश्‍वर की स्तुति करते हुए और यह कहते दिखाई दिया, </div><div class='q'> <span class="verse" id="V14">१४&#160;</span>“आकाश में परमेश्‍वर की महिमा और </div><div class='q'>पृथ्वी पर उन मनुष्यों में जिनसे वह प्रसन्‍न है शान्ति हो।” </div><div class='s'>चरवाहों का बैतलहम को जाना </div><div class='p'> <span class="verse" id="V15">१५&#160;</span>जब स्वर्गदूत उनके पास से स्वर्ग को चले गए, तो गड़ेरियों ने आपस में कहा, “आओ, हम बैतलहम जाकर यह बात जो हुई है, और जिसे प्रभु ने हमें बताया है, देखें।”  <span class="verse" id="V16">१६&#160;</span>और उन्होंने तुरन्त जाकर मरियम और यूसुफ को और चरनी में उस बालक को पड़ा देखा।  <span class="verse" id="V17">१७&#160;</span>इन्हें देखकर उन्होंने वह बात जो इस बालक के विषय में उनसे कही गई थी, प्रगट की।  <span class="verse" id="V18">१८&#160;</span>और सब सुननेवालों ने उन बातों से जो गड़ेरियों ने उनसे कहीं आश्चर्य किया।  <span class="verse" id="V19">१९&#160;</span>परन्तु मरियम ये सब बातें अपने मन में रखकर सोचती रही।  <span class="verse" id="V20">२०&#160;</span>और गड़ेरिये जैसा उनसे कहा गया था, वैसा ही सब सुनकर और देखकर परमेश्‍वर की महिमा और स्तुति करते हुए लौट गए। </div><div class='s'>यीशु का खतना और नामकरन </div><div class='p'> <span class="verse" id="V21">२१&#160;</span>जब आठ दिन पूरे हुए, और उसके खतने का समय आया, तो उसका नाम यीशु रखा गया, यह नाम स्वर्गदूत द्वारा, उसके गर्भ में आने से पहले दिया गया था। (उत्प. 17:12, लैव्य. 12:3)  <span class="verse" id="V22">२२&#160;</span>और जब मूसा की व्यवस्था के अनुसार मरियम के शुद्ध होने के दिन पूरे हुए तो यूसुफ और मरियम उसे यरूशलेम में ले गए, कि प्रभु के सामने लाएँ। (लैव्य. 12:6)  <span class="verse" id="V23">२३&#160;</span>जैसा कि प्रभु की व्यवस्था में लिखा है: “हर एक पहलौठा प्रभु के लिये पवित्र ठहरेगा।” (निर्ग. 13:2,12)  <span class="verse" id="V24">२४&#160;</span>और प्रभु की व्यवस्था के वचन के अनुसार, “पण्‍डुकों का एक जोड़ा, या कबूतर के दो बच्चे लाकर बलिदान करें।” (लैव्य. 12:8) </div><div class='s'>शमौन की भविष्यद्वाणी </div><div class='p'> <span class="verse" id="V25">२५&#160;</span>उस समय यरूशलेम में शमौन नामक एक मनुष्य था, और वह मनुष्य धर्मी और भक्त था; और इस्राएल की शान्ति की प्रतीक्षा कर रहा था, और पवित्र आत्मा उस पर था।  <span class="verse" id="V26">२६&#160;</span>और पवित्र आत्मा के द्वारा प्रकट हुआ, कि जब तक तू प्रभु के मसीह को देख न लेगा, तब-तक मृत्यु को न देखेगा।  <span class="verse" id="V27">२७&#160;</span>और वह आत्मा के सिखाने से मन्दिर में आया; और जब माता-पिता उस बालक यीशु को भीतर लाए, कि उसके लिये व्यवस्था की रीति के अनुसार करें,  <span class="verse" id="V28">२८&#160;</span>तो उसने उसे अपनी गोद में लिया और परमेश्‍वर का धन्यवाद करके कहा: </div><div class='q'> <span class="verse" id="V29">२९&#160;</span>“हे प्रभु, अब तू अपने दास को अपने </div><div class='q'>वचन के अनुसार शान्ति से विदा कर दे; </div><div class='q'> <span class="verse" id="V30">३०&#160;</span>क्योंकि मेरी आँखों ने तेरे उद्धार को देख </div><div class='q'>लिया है। </div><div class='q'> <span class="verse" id="V31">३१&#160;</span>जिसे तूने सब देशों के लोगों के सामने </div><div class='q'>तैयार किया है। (यशा. 40:5) </div><div class='q'> <span class="verse" id="V32">३२&#160;</span>कि वह अन्यजातियों को सत्य प्रकट करने के </div><div class='q'>लिए एक ज्योति होगा, </div><div class='q'>और तेरे निज लोग इस्राएल की महिमा हो।” (यशा. 42:6, यशा. 49:6) </div><div class='p'> <span class="verse" id="V33">३३&#160;</span>और उसका पिता और उसकी माता इन बातों से जो उसके विषय में कही जाती थीं, आश्चर्य करते थे।  <span class="verse" id="V34">३४&#160;</span>तब शमौन ने उनको आशीष देकर, उसकी माता मरियम से कहा, “देख, वह तो इस्राएल में बहुतों के गिरने, और उठने के लिये, और एक ऐसा चिन्ह होने के लिये ठहराया गया है, जिसके विरोध में बातें की जाएँगी (यशा. 8:14-15)  <span class="verse" id="V35">३५&#160;</span>(वरन् तेरा प्राण भी तलवार से आर-पार छिद जाएगा) इससे बहुत हृदयों के विचार प्रगट होंगे।” </div><div class='s'>हन्नाह द्वारा गवाही </div><div class='p'> <span class="verse" id="V36">३६&#160;</span>और आशेर के गोत्र में से हन्नाह नामक फनूएल की बेटी एक भविष्यद्वक्तिन* थी: वह बहुत बूढ़ी थी, और विवाह होने के बाद सात वर्ष अपने पति के साथ रह पाई थी।  <span class="verse" id="V37">३७&#160;</span>वह चौरासी वर्ष की विधवा थी: और मन्दिर को नहीं छोड़ती थी पर उपवास और प्रार्थना कर करके रात-दिन उपासना किया करती थी।  <span class="verse" id="V38">३८&#160;</span>और वह उस घड़ी वहाँ आकर परमेश्‍वर का धन्यवाद करने लगी, और उन सभी से, जो यरूशलेम के छुटकारे की प्रतीक्षा कर रहे थे, उसके विषय में बातें करने लगी। (यशा. 52:9) </div><div class='s'>यूसुफ और मरियम का घर लौटना </div><div class='p'> <span class="verse" id="V39">३९&#160;</span>और जब वे प्रभु की व्यवस्था के अनुसार सब कुछ निपटा चुके तो गलील में अपने नगर नासरत को फिर चले गए।  <span class="verse" id="V40">४०&#160;</span>और बालक बढ़ता, और बलवन्त होता, और बुद्धि से परिपूर्ण होता गया; और परमेश्‍वर का अनुग्रह उस पर था। </div><div class='s'>बालक यीशु मन्दिर में </div><div class='p'> <span class="verse" id="V41">४१&#160;</span>उसके माता-पिता प्रति वर्ष फसह के पर्व में यरूशलेम को जाया करते थे। (निर्ग. 12:24-27, व्य. 16:1-8)  <span class="verse" id="V42">४२&#160;</span>जब वह बारह वर्ष का हुआ, तो वे पर्व की रीति के अनुसार यरूशलेम को गए।  <span class="verse" id="V43">४३&#160;</span>और जब वे उन दिनों को पूरा करके लौटने लगे, तो वह बालक यीशु यरूशलेम में रह गया; और यह उसके माता-पिता नहीं जानते थे।  <span class="verse" id="V44">४४&#160;</span>वे यह समझकर, कि वह और यात्रियों के साथ होगा, एक दिन का पड़ाव निकल गए: और उसे अपने कुटुम्बियों और जान-पहचान वालों में ढूँढ़ने लगे।  <span class="verse" id="V45">४५&#160;</span>पर जब नहीं मिला, तो ढूँढ़ते-ढूँढ़ते यरूशलेम को फिर लौट गए।  <span class="verse" id="V46">४६&#160;</span>और तीन दिन के बाद उन्होंने उसे मन्दिर में उपदेशकों के बीच में बैठे, उनकी सुनते और उनसे प्रश्न करते हुए पाया।  <span class="verse" id="V47">४७&#160;</span>और जितने उसकी सुन रहे थे, वे सब उसकी समझ और उसके उत्तरों से चकित थे।  <span class="verse" id="V48">४८&#160;</span>तब वे उसे देखकर चकित हुए और उसकी माता ने उससे कहा, “हे पुत्र, तूने हम से क्यों ऐसा व्यवहार किया? देख, तेरा पिता और मैं कुढ़ते हुए तुझे ढूँढ़ते थे।”  <span class="verse" id="V49">४९&#160;</span>उसने उनसे कहा, “तुम मुझे क्यों ढूँढ़ते थे? क्या नहीं जानते थे, कि मुझे अपने पिता के भवन में* होना अवश्य है?”  <span class="verse" id="V50">५०&#160;</span>परन्तु जो बात उसने उनसे कही, उन्होंने उसे नहीं समझा।  <span class="verse" id="V51">५१&#160;</span>तब वह उनके साथ गया, और नासरत में आया, और उनके वश में रहा; और उसकी माता ने ये सब बातें अपने मन में रखीं।  <span class="verse" id="V52">५२&#160;</span>और यीशु बुद्धि और डील-डौल में और परमेश्‍वर और मनुष्यों के अनुग्रह में बढ़ता गया। (1 शमू. 2:26, नीति. 3:4) </div><ul class='tnav'>
<li><a href='index.htm'>लूका</a></li>
<li><a href='LUK01.htm'>&lt;</a></li>
<li><a href='LUK.htm'>२</a></li>
<li><a href='LUK03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
