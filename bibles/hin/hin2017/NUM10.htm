<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल गिनती १०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>गिनती</a></li>
<li><a href='NUM09.htm'>&lt;</a></li>
<li><a href='NUM.htm'>१०</a></li>
<li><a href='NUM11.htm'>&gt;</a></li>
</ul>
<div class="main">
 
<div class='chapterlabel' id="V0"> १०</div><div class='s'>चाँदी की तुरहियों के बनाने और व्यवहार में लाने की विधि </div><div class='p'> <span class="verse" id="V1">१&#160;</span>फिर यहोवा ने मूसा से कहा,  <span class="verse" id="V2">२&#160;</span>“चाँदी की दो तुरहियां* गढ़कर बनाई जाए; तू उनको मण्डली के बुलाने, और छावनियों के प्रस्थान करने में काम में लाना।  <span class="verse" id="V3">३&#160;</span>और जब वे दोनों फूँकी जाएँ, तब सारी मण्डली मिलापवाले तम्बू के द्वार पर तेरे पास इकट्ठी हो जाएँ।  <span class="verse" id="V4">४&#160;</span>यदि एक ही तुरही फूँकी जाए, तो प्रधान लोग जो इस्राएल के हजारों के मुख्य पुरुष हैं तेरे पास इकट्ठे हो जाएँ।  <span class="verse" id="V5">५&#160;</span>जब तुम लोग साँस बाँधकर फूँको, तो पूर्व दिशा की छावनियों का प्रस्थान हो।  <span class="verse" id="V6">६&#160;</span>और जब तुम दूसरी बार साँस बाँधकर फूँको, तब दक्षिण दिशा की छावनियों का प्रस्थान हो। उनके प्रस्थान करने के लिये वे साँस बाँधकर फूँकें।  <span class="verse" id="V7">७&#160;</span>जब लोगों को इकट्ठा करके सभा करनी हो तब भी फूँकना परन्तु साँस बाँधकर नहीं।  <span class="verse" id="V8">८&#160;</span>और हारून के पुत्र* जो याजक हैं वे उन तुरहियों को फूँका करें। यह बात तुम्हारी पीढ़ी-पीढ़ी के लिये सर्वदा की विधि रहे।  <span class="verse" id="V9">९&#160;</span>और जब तुम अपने देश में किसी सतानेवाले बैरी से लड़ने को निकलो, तब तुरहियों को साँस बाँधकर फूँकना, तब तुम्हारे परमेश्‍वर यहोवा को तुम्हारा स्मरण आएगा, और तुम अपने शत्रुओं से बचाए जाओगे।  <span class="verse" id="V10">१०&#160;</span>अपने आनन्द के दिन में, और अपने नियत पर्वों में, और महीनों के आदि में, अपने होमबलियों और मेलबलियों के साथ उन तुरहियों को फूँकना; इससे तुम्हारे परमेश्‍वर को तुम्हारा स्मरण आएगा; मैं तुम्हारा परमेश्‍वर यहोवा हूँ।” </div><div class='s'>सीनै से पारान की ओर </div><div class='p'> <span class="verse" id="V11">११&#160;</span>दूसरे वर्ष के दूसरे महीने के बीसवें दिन को बादल साक्षी के निवास के तम्बू पर से उठ गया,  <span class="verse" id="V12">१२&#160;</span>तब इस्राएली सीनै के जंगल में से निकलकर प्रस्थान करके निकले; और बादल पारान नामक जंगल में ठहर गया।  <span class="verse" id="V13">१३&#160;</span>उनका प्रस्थान यहोवा की उस आज्ञा के अनुसार जो उसने मूसा को दी थी आरम्भ हुआ।  <span class="verse" id="V14">१४&#160;</span>और सबसे पहले तो यहूदियों की छावनी के झण्डे का प्रस्थान हुआ, और वे दल बाँधकर चले; और उनका सेनापति अम्मीनादाब का पुत्र नहशोन था।  <span class="verse" id="V15">१५&#160;</span>और इस्साकारियों के गोत्र का सेनापति सूआर का पुत्र नतनेल था।  <span class="verse" id="V16">१६&#160;</span>और जबूलूनियों के गोत्र का सेनापति हेलोन का पुत्र एलीआब था।  <span class="verse" id="V17">१७&#160;</span>तब निवास का तम्बू उतारा गया, और गेर्शोनियों और मरारियों ने जो निवास के तम्बू को उठाते थे प्रस्थान किया।  <span class="verse" id="V18">१८&#160;</span>फिर रूबेन की छावनी के झण्डे का कूच हुआ, और वे भी दल बनाकर चले; और उनका सेनापति शदेऊर का पुत्र एलीसूर था।  <span class="verse" id="V19">१९&#160;</span>और शिमोनियों के गोत्र का सेनापति सूरीशद्दै का पुत्र शलूमीएल था।  <span class="verse" id="V20">२०&#160;</span>और गादियों के गोत्र का सेनापति दूएल का पुत्र एल्यासाप था।  <span class="verse" id="V21">२१&#160;</span>तब कहातियों ने पवित्र वस्तुओं को उठाए हुए प्रस्थान किया, और उनके पहुँचने तक गेर्शोनियों और मरारियों ने निवास के तम्बू को खड़ा कर दिया।  <span class="verse" id="V22">२२&#160;</span>फिर एप्रैमियों की छावनी के झण्डे का कूच हुआ, और वे भी दल बनाकर चले; और उनका सेनापति अम्मीहूद का पुत्र एलीशामा था।  <span class="verse" id="V23">२३&#160;</span>और मनश्शेइयों के गोत्र का सेनापति पदासूर का पुत्र गम्लीएल था।  <span class="verse" id="V24">२४&#160;</span>और बिन्यामीनियों के गोत्र का सेनापति गिदोनी का पुत्र अबीदान था।  <span class="verse" id="V25">२५&#160;</span>फिर दानियों की छावनी जो सब छावनियों के पीछे थी, उसके झण्डे का प्रस्थान हुआ, और वे भी दल बनाकर चले; और उनका सेनापति अम्मीशद्दै का पुत्र अहीएजेर था।  <span class="verse" id="V26">२६&#160;</span>और आशेरियों के गोत्र का सेनापति ओक्रान का पुत्र पगीएल था।  <span class="verse" id="V27">२७&#160;</span>और नप्तालियों के गोत्र का सेनापति एनान का पुत्र अहीरा था।  <span class="verse" id="V28">२८&#160;</span>इस्राएली इसी प्रकार अपने-अपने दलों के अनुसार प्रस्थान करते, और आगे बढ़ा करते थे।  <span class="verse" id="V29">२९&#160;</span>मूसा ने अपने ससुर रूएल मिद्यानी के पुत्र होबाब से कहा, “हम लोग उस स्थान की यात्रा करते हैं जिसके विषय में यहोवा ने कहा है, 'मैं उसे तुमको दूँगा'; इसलिए तू भी हमारे संग चल, और हम तेरी भलाई करेंगे; क्योंकि यहोवा ने इस्राएल के विषय में भला ही कहा है।”  <span class="verse" id="V30">३०&#160;</span>होबाब ने उसे उत्तर दिया, “मैं नहीं जाऊँगा; मैं अपने देश और कुटुम्बियों में लौट जाऊँगा।”  <span class="verse" id="V31">३१&#160;</span>फिर मूसा ने कहा, “हमको न छोड़, क्योंकि जंगल में कहाँ-कहाँ डेरा खड़ा करना चाहिये, यह तुझे ही मालूम है, तू हमारे लिए आँखों का काम करना*।  <span class="verse" id="V32">३२&#160;</span>और यदि तू हमारे संग चले, तो निश्चय जो भलाई यहोवा हम से करेगा उसी के अनुसार हम भी तुझसे वैसा ही करेंगे।”  <span class="verse" id="V33">३३&#160;</span>फिर इस्राएलियों ने यहोवा के पर्वत से प्रस्थान करके तीन दिन की यात्रा की; और उन तीनों दिनों के मार्ग में यहोवा की वाचा का सन्दूक उनके लिये विश्राम का स्थान ढूँढ़ता हुआ उनके आगे-आगे चलता रहा।  <span class="verse" id="V34">३४&#160;</span>और जब वे छावनी के स्थान से प्रस्थान करते थे तब दिन भर यहोवा का बादल उनके ऊपर छाया रहता था।  <span class="verse" id="V35">३५&#160;</span>और जब-जब सन्दूक का प्रस्थान होता था तब-तब मूसा यह कहा करता था, “हे यहोवा, उठ, और तेरे शत्रु तितर-बितर हो जाएँ, और तेरे बैरी तेरे सामने से भाग जाएँ।”  <span class="verse" id="V36">३६&#160;</span>और जब-जब वह ठहर जाता था तब-तब मूसा कहा करता था, “हे यहोवा, हजारों-हजार इस्राएलियों में लौटकर आ जा।” </div><ul class='tnav'>
<li><a href='index.htm'>गिनती</a></li>
<li><a href='NUM09.htm'>&lt;</a></li>
<li><a href='NUM.htm'>१०</a></li>
<li><a href='NUM11.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
