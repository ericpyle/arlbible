<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता १०४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA103.htm'>&lt;</a></li>
<li><a href='PSA.htm'>१०४</a></li>
<li><a href='PSA105.htm'>&gt;</a></li>
</ul>
<div class="main">
 
<div class='chapterlabel' id="V0"> १०४</div><div class='s'>सृष्टिकर्ता की स्तुति </div><div class='b'> &#160; </div><div class='q'> <span class="verse" id="V1">१&#160;</span>हे मेरे मन, तू यहोवा को धन्य कह! </div><div class='q'>हे मेरे परमेश्‍वर यहोवा, </div><div class='q'>तू अत्यन्त महान है! </div><div class='q'>तू वैभव और ऐश्वर्य का वस्त्र पहने हुए है, </div><div class='q'> <span class="verse" id="V2">२&#160;</span>तू उजियाले को चादर के समान ओढ़े रहता है, </div><div class='q'>और आकाश को तम्बू के समान ताने रहता है, </div><div class='q'> <span class="verse" id="V3">३&#160;</span>तू अपनी अटारियों की कड़ियाँ जल में धरता है, </div><div class='q'>और मेघों को अपना रथ बनाता है, </div><div class='q'>और पवन के पंखों पर चलता है, </div><div class='q'> <span class="verse" id="V4">४&#160;</span>तू पवनों को अपने दूत, </div><div class='q'>और धधकती आग को अपने सेवक बनाता है। (इब्रा. 1:7) </div><div class='q'> <span class="verse" id="V5">५&#160;</span>तूने पृथ्वी को उसकी नींव पर स्थिर किया है, </div><div class='q'>ताकि वह कभी न डगमगाए। </div><div class='q'> <span class="verse" id="V6">६&#160;</span>तूने उसको गहरे सागर से ढाँप दिया है जैसे वस्त्र से; </div><div class='q'>जल पहाड़ों के ऊपर ठहर गया। </div><div class='q'> <span class="verse" id="V7">७&#160;</span>तेरी घुड़की से वह भाग गया; </div><div class='q'>तेरे गरजने का शब्द सुनते ही, वह उतावली करके बह गया। </div><div class='q'> <span class="verse" id="V8">८&#160;</span>वह पहाड़ों पर चढ़ गया, और तराइयों के मार्ग से उस स्थान में उतर गया </div><div class='q'>जिसे तूने उसके लिये तैयार किया था। </div><div class='q'> <span class="verse" id="V9">९&#160;</span>तूने एक सीमा ठहराई जिसको वह नहीं लाँघ सकता है, </div><div class='q'>और न लौटकर स्थल को ढाँप सकता है। </div><div class='q'> <span class="verse" id="V10">१०&#160;</span>तू तराइयों में सोतों को बहाता है*; </div><div class='q'>वे पहाड़ों के बीच से बहते हैं, </div><div class='q'> <span class="verse" id="V11">११&#160;</span>उनसे मैदान के सब जीव-जन्तु जल पीते हैं; </div><div class='q'>जंगली गदहे भी अपनी प्यास बुझा लेते हैं। </div><div class='q'> <span class="verse" id="V12">१२&#160;</span>उनके पास आकाश के पक्षी बसेरा करते, </div><div class='q'>और डालियों के बीच में से बोलते हैं। (मत्ती 13:32) </div><div class='q'> <span class="verse" id="V13">१३&#160;</span>तू अपनी अटारियों में से पहाड़ों को सींचता है, </div><div class='q'>तेरे कामों के फल से पृथ्वी तृप्त रहती है। </div><div class='q'> <span class="verse" id="V14">१४&#160;</span>तू पशुओं के लिये घास, </div><div class='q'>और मनुष्यों के काम के लिये अन्न आदि उपजाता है, </div><div class='q'>और इस रीति भूमि से वह भोजन-वस्तुएँ उत्‍पन्‍न करता है </div><div class='q'> <span class="verse" id="V15">१५&#160;</span>और दाखमधु जिससे मनुष्य का मन आनन्दित होता है, </div><div class='q'>और तेल जिससे उसका मुख चमकता है, </div><div class='q'>और अन्न जिससे वह सम्भल जाता है। </div><div class='q'> <span class="verse" id="V16">१६&#160;</span>यहोवा के वृक्ष तृप्त रहते हैं, </div><div class='q'>अर्थात् लबानोन के देवदार जो उसी के लगाए हुए हैं। </div><div class='q'> <span class="verse" id="V17">१७&#160;</span>उनमें चिड़ियाँ अपने घोंसले बनाती हैं; </div><div class='q'>सारस का बसेरा सनोवर के वृक्षों में होता है। </div><div class='q'> <span class="verse" id="V18">१८&#160;</span>ऊँचे पहाड़ जंगली बकरों के लिये हैं; </div><div class='q'>और चट्टानें शापानों के शरणस्थान हैं। </div><div class='q'> <span class="verse" id="V19">१९&#160;</span>उसने नियत समयों के लिये चन्द्रमा को बनाया है*; </div><div class='q'>सूर्य अपने अस्त होने का समय जानता है। </div><div class='q'> <span class="verse" id="V20">२०&#160;</span>तू अंधकार करता है, तब रात हो जाती है; </div><div class='q'>जिसमें वन के सब जीव-जन्तु घूमते-फिरते हैं। </div><div class='q'> <span class="verse" id="V21">२१&#160;</span>जवान सिंह अहेर के लिये गर्जते हैं, </div><div class='q'>और परमेश्‍वर से अपना आहार माँगते हैं। </div><div class='q'> <span class="verse" id="V22">२२&#160;</span>सूर्य उदय होते ही वे चले जाते हैं </div><div class='q'>और अपनी माँदों में विश्राम करते हैं। </div><div class='q'> <span class="verse" id="V23">२३&#160;</span>तब मनुष्य अपने काम के लिये </div><div class='q'>और संध्या तक परिश्रम करने के लिये निकलता है। </div><div class='q'> <span class="verse" id="V24">२४&#160;</span>हे यहोवा, तेरे काम अनगिनत हैं! </div><div class='q'>इन सब वस्तुओं को तूने बुद्धि से बनाया है; </div><div class='q'>पृथ्वी तेरी सम्पत्ति से परिपूर्ण है। </div><div class='q'> <span class="verse" id="V25">२५&#160;</span>इसी प्रकार समुद्र बड़ा और बहुत ही चौड़ा है, </div><div class='q'>और उसमें अनगिनत जलचर जीव-जन्तु, </div><div class='q'>क्या छोटे, क्या बड़े भरे पड़े हैं। </div><div class='q'> <span class="verse" id="V26">२६&#160;</span>उसमें जहाज भी आते जाते हैं, </div><div class='q'>और लिव्यातान भी जिसे तूने वहाँ खेलने के लिये बनाया है। </div><div class='q'> <span class="verse" id="V27">२७&#160;</span>इन सब को तेरा ही आसरा है, </div><div class='q'>कि तू उनका आहार समय पर दिया करे। </div><div class='q'> <span class="verse" id="V28">२८&#160;</span>तू उन्हें देता है, वे चुन लेते हैं; </div><div class='q'>तू अपनी मुट्ठी खोलता है और वे उत्तम पदार्थों से तृप्त होते हैं। </div><div class='q'> <span class="verse" id="V29">२९&#160;</span>तू मुख फेर लेता है, और वे घबरा जाते हैं; </div><div class='q'>तू उनकी साँस ले लेता है, और उनके प्राण छूट जाते हैं </div><div class='q'>और मिट्टी में फिर मिल जाते हैं। </div><div class='q'> <span class="verse" id="V30">३०&#160;</span>फिर तू अपनी ओर से साँस भेजता है, और वे सिरजे जाते हैं; </div><div class='q'>और तू धरती को नया कर देता है*। </div><div class='q'> <span class="verse" id="V31">३१&#160;</span>यहोवा की महिमा सदा काल बनी रहे, </div><div class='q'>यहोवा अपने कामों से आनन्दित होवे! </div><div class='q'> <span class="verse" id="V32">३२&#160;</span>उसकी दृष्टि ही से पृथ्वी काँप उठती है, </div><div class='q'>और उसके छूते ही पहाड़ों से धुआँ निकलता है। </div><div class='q'> <span class="verse" id="V33">३३&#160;</span>मैं जीवन भर यहोवा का गीत गाता रहूँगा; </div><div class='q'>जब तक मैं बना रहूँगा तब तक अपने परमेश्‍वर का भजन गाता रहूँगा। </div><div class='q'> <span class="verse" id="V34">३४&#160;</span>मेरे सोच-विचार उसको प्रिय लगे, </div><div class='q'>क्योंकि मैं तो यहोवा के कारण आनन्दित रहूँगा। </div><div class='q'> <span class="verse" id="V35">३५&#160;</span>पापी लोग पृथ्वी पर से मिट जाएँ, </div><div class='q'>और दुष्ट लोग आगे को न रहें! </div><div class='q'>हे मेरे मन यहोवा को धन्य कह! </div><div class='q'>यहोवा की स्तुति करो! </div><ul class='tnav'>
<li><a href='index.htm'>भजन संहिता</a></li>
<li><a href='PSA103.htm'>&lt;</a></li>
<li><a href='PSA.htm'>१०४</a></li>
<li><a href='PSA105.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
