<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल व्यवस्थाविवरण ३२</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>व्यवस्थाविवरण</a></li>
<li><a href='DEU31.htm'>&lt;</a></li>
<li><a href='DEU.htm'>३२</a></li>
<li><a href='DEU33.htm'>&gt;</a></li>
</ul>
<div class="main">
 
<div class='chapterlabel' id="V0"> ३२</div><div class='s'>मूसा का प्रसिद्ध गीत </div><div class='q'> <span class="verse" id="V1">१&#160;</span>“हे आकाश कान लगा, कि मैं बोलूँ; </div><div class='q'>और हे पृथ्वी, मेरे मुँह की बातें सुन। </div><div class='q'> <span class="verse" id="V2">२&#160;</span>मेरा उपदेश मेंह के समान बरसेगा </div><div class='q'>और मेरी बातें ओस के समान टपकेंगी, </div><div class='q'>जैसे कि हरी घास पर झींसी, और पौधों पर झड़ियाँ। </div><div class='q'> <span class="verse" id="V3">३&#160;</span>मैं तो यहोवा के नाम का प्रचार करूँगा। </div><div class='q'>तुम अपने परमेश्‍वर की महिमा को मानो! </div><div class='q'> <span class="verse" id="V4">४&#160;</span>“वह चट्टान है, उसका काम खरा है*; </div><div class='q'>और उसकी सारी गति न्याय की है। </div><div class='q'>वह सच्चा परमेश्‍वर है, उसमें कुटिलता नहीं, </div><div class='q'>वह धर्मी और सीधा है। (रोमी. 9:14) </div><div class='q'> <span class="verse" id="V5">५&#160;</span>परन्तु इसी जाति के लोग टेढ़े और तिरछे हैं; </div><div class='q'>ये बिगड़ गए, ये उसके पुत्र नहीं*; यह उनका कलंक है। (मत्ती 17:17) </div><div class='q'> <span class="verse" id="V6">६&#160;</span>हे मूर्ख और निर्बुद्धि लोगों, </div><div class='q'>क्या तुम यहोवा को यह बदला देते हो? </div><div class='q'>क्या वह तेरा पिता नहीं है, जिसने तुमको मोल लिया है? </div><div class='q'>उसने तुझको बनाया और स्थिर भी किया है। </div><div class='q'> <span class="verse" id="V7">७&#160;</span>प्राचीनकाल के दिनों को स्मरण करो, पीढ़ी-पीढ़ी के वर्षों को विचारों; </div><div class='q'>अपने बाप से पूछो, और वह तुमको बताएगा; </div><div class='q'>अपने वृद्ध लोगों से प्रश्न करो, और वे तुझ से कह देंगे। </div><div class='q'> <span class="verse" id="V8">८&#160;</span>जब परमप्रधान ने एक-एक जाति को निज-निज भाग बाँट दिया, </div><div class='q'>और आदमियों को अलग-अलग बसाया, </div><div class='q'>तब उसने देश-देश के लोगों की सीमाएँ इस्राएलियों की गिनती के अनुसार ठहराई। (प्रेरि. 17:26) </div><div class='q'> <span class="verse" id="V9">९&#160;</span>क्योंकि यहोवा का अंश उसकी प्रजा है; </div><div class='q'>याकूब उसका नपा हुआ निज भाग है। </div><div class='q'> <span class="verse" id="V10">१०&#160;</span>“उसने उसको जंगल में, </div><div class='q'>और सुनसान और गरजनेवालों से भरी हुई मरूभूमि में पाया; </div><div class='q'>उसने उसके चारों ओर रहकर उसकी रक्षा की, </div><div class='q'>और अपनी आँख की पुतली के समान उसकी सुधि रखी। </div><div class='q'> <span class="verse" id="V11">११&#160;</span>जैसे उकाब अपने घोंसले को हिला-हिलाकर </div><div class='q'>अपने बच्चों के ऊपर-ऊपर मण्डराता है, </div><div class='q'>वैसे ही उसने अपने पंख फैलाकर उसको अपने परों पर उठा लिया। </div><div class='q'> <span class="verse" id="V12">१२&#160;</span>यहोवा अकेला ही उसकी अगुआई करता रहा, </div><div class='q'>और उसके संग कोई पराया देवता न था। </div><div class='q'> <span class="verse" id="V13">१३&#160;</span>उसने उसको पृथ्वी के ऊँचे-ऊँचे स्थानों पर सवार कराया, </div><div class='q'>और उसको खेतों की उपज खिलाई; उसने उसे चट्टान में से मधु </div><div class='q'>और चकमक की चट्टान में से तेल चुसाया। </div><div class='q'> <span class="verse" id="V14">१४&#160;</span>गायों का दही, और भेड़-बकरियों का दूध, मेम्नों की चर्बी, </div><div class='q'>बकरे और बाशान की जाति के मेढ़े, </div><div class='q'>और गेहूँ का उत्तम से उत्तम आटा भी खाया; </div><div class='q'>और तू दाखरस का मधु पिया करता था। </div><div class='q'> <span class="verse" id="V15">१५&#160;</span>“परन्तु यशूरून मोटा होकर लात मारने लगा; </div><div class='q'>तू मोटा और हष्ट-पुष्ट हो गया, और चर्बी से छा गया है; </div><div class='q'>तब उसने अपने सृजनहार परमेश्‍वर को तज दिया, </div><div class='q'>और अपने उद्धार चट्टान को तुच्छ जाना। </div><div class='q'> <span class="verse" id="V16">१६&#160;</span>उन्होंने पराए देवताओं को मानकर उसमें जलन उपजाई*; </div><div class='q'>और घृणित कर्म करके उसको रिस दिलाई। </div><div class='q'> <span class="verse" id="V17">१७&#160;</span>उन्होंने पिशाचों के लिये जो परमेश्‍वर न थे बलि चढ़ाए, </div><div class='q'>और उनके लिये वे अनजाने देवता थे, </div><div class='q'>वे तो नये-नये देवता थे जो थोड़े ही दिन से प्रकट हुए थे, </div><div class='q'>और जिनसे उनके पुरखा कभी डरे नहीं। (1 कुरि. 10:20) </div><div class='q'> <span class="verse" id="V18">१८&#160;</span>जिस चट्टान से तू उत्‍पन्‍न हुआ उसको तू भूल गया, </div><div class='q'>और परमेश्‍वर जिससे तेरी उत्पत्ति हुई उसको भी तू भूल गया है। (इब्रा. 1:2) </div><div class='q'> <span class="verse" id="V19">१९&#160;</span>“इन बातों को देखकर यहोवा ने उन्हें तुच्छ जाना, </div><div class='q'>क्योंकि उसके बेटे-बेटियों ने उसे रिस दिलाई थी। </div><div class='q'> <span class="verse" id="V20">२०&#160;</span>तब उसने कहा, 'मैं उनसे अपना मुख छिपा लूँगा, </div><div class='q'>और देखूँगा कि उनका अन्त कैसा होगा, </div><div class='q'>क्योंकि इस जाति के लोग बहुत टेढ़े हैं और धोखा देनेवाले पुत्र हैं। (मत्ती 17:17) </div><div class='q'> <span class="verse" id="V21">२१&#160;</span>उन्होंने ऐसी वस्तु को जो परमेश्‍वर नहीं है मानकर, </div><div class='q'>मुझ में जलन उत्‍पन्‍न की; </div><div class='q'>और अपनी व्यर्थ वस्तुओं के द्वारा मुझे रिस दिलाई। </div><div class='q'>इसलिए मैं भी उनके द्वारा जो मेरी प्रजा नहीं हैं उनके मन में जलन उत्‍पन्‍न करूँगा; </div><div class='q'>और एक मूर्ख जाति के द्वारा उन्हें रिस दिलाऊँगा। (रोमी. 11:11) </div><div class='q'> <span class="verse" id="V22">२२&#160;</span>क्योंकि मेरे कोप की आग भड़क उठी है, </div><div class='q'>जो पाताल की तह तक जलती जाएगी, </div><div class='q'>और पृथ्वी अपनी उपज समेत भस्म हो जाएगी, </div><div class='q'>और पहाड़ों की नींवों में भी आग लगा देगी। </div><div class='q'> <span class="verse" id="V23">२३&#160;</span>“मैं उन पर विपत्ति पर विपत्ति भेजूँगा; </div><div class='q'>और उन पर मैं अपने सब तीरों को छोड़ूँगा। </div><div class='q'> <span class="verse" id="V24">२४&#160;</span>वे भूख से दुबले हो जाएँगे, और अंगारों से </div><div class='q'>और कठिन महारोगों से ग्रसित हो जाएँगे; </div><div class='q'>और मैं उन पर पशुओं के दाँत लगवाऊँगा, </div><div class='q'>और धूलि पर रेंगनेवाले सर्पों का विष छोड़ दूँगा।। </div><div class='q'> <span class="verse" id="V25">२५&#160;</span>बाहर वे तलवार से मरेंगे, </div><div class='q'>और कोठरियों के भीतर भय से; </div><div class='q'>क्या कुँवारे और कुँवारियाँ, क्या दूध पीता हुआ बच्चा </div><div class='q'>क्या पक्के बालवाले, सब इसी प्रकार बर्बाद होंगे। </div><div class='q'> <span class="verse" id="V26">२६&#160;</span>मैंने कहा था, कि मैं उनको दूर-दूर तक तितर-बितर करूँगा, </div><div class='q'>और मनुष्यों में से उनका स्मरण तक मिटा डालूँगा; </div><div class='q'> <span class="verse" id="V27">२७&#160;</span>परन्तु मुझे शत्रुओं की छेड़-छाड़ का डर था, </div><div class='q'>ऐसा न हो कि द्रोही इसको उलटा समझकर यह कहने लगें, 'हम अपने ही बाहुबल से प्रबल हुए, </div><div class='q'>और यह सब यहोवा से नहीं हुआ।' </div><div class='q'> <span class="verse" id="V28">२८&#160;</span>“क्योंकि इस्राएल जाति युक्तिहीन है, </div><div class='q'>और इनमें समझ है ही नहीं। </div><div class='q'> <span class="verse" id="V29">२९&#160;</span>भला होता कि ये बुद्धिमान होते, कि इसको समझ लेते, </div><div class='q'>और अपने अन्त का विचार करते! (लूका 19:42) </div><div class='q'> <span class="verse" id="V30">३०&#160;</span>यदि उनकी चट्टान ही उनको न बेच देती, </div><div class='q'>और यहोवा उनको दूसरों के हाथ में न कर देता; </div><div class='q'>तो यह कैसे हो सकता कि उनके हजार का पीछा एक मनुष्य करता, </div><div class='q'>और उनके दस हजार को दो मनुष्य भगा देते? </div><div class='q'> <span class="verse" id="V31">३१&#160;</span>क्योंकि जैसी हमारी चट्टान है वैसी उनकी चट्टान नहीं है, </div><div class='q'>चाहे हमारे शत्रु ही क्यों न न्यायी हों। </div><div class='q'> <span class="verse" id="V32">३२&#160;</span>क्योंकि उनकी दाखलता सदोम की दाखलता से निकली, </div><div class='q'>और गमोरा की दाख की बारियों में की है; </div><div class='q'>उनकी दाख विषभरी और उनके गुच्छे कड़वे हैं; </div><div class='q'> <span class="verse" id="V33">३३&#160;</span>उनका दाखमधु साँपों का सा विष </div><div class='q'>और काले नागों का सा हलाहल है। </div><div class='q'> <span class="verse" id="V34">३४&#160;</span>“क्या यह बात मेरे मन में संचित, </div><div class='q'>और मेरे भण्डारों में मुहरबन्द नहीं है? </div><div class='q'> <span class="verse" id="V35">३५&#160;</span>पलटा लेना और बदला देना मेरा ही काम है, </div><div class='q'>यह उनके पाँव फिसलने के समय प्रगट होगा; </div><div class='q'>क्योंकि उनकी विपत्ति का दिन निकट है, </div><div class='q'>और जो दुःख उन पर पड़नेवाले हैं वे शीघ्र आ रहे हैं। (लूका 21:22, रोमी. 12:19) </div><div class='q'> <span class="verse" id="V36">३६&#160;</span>क्योंकि जब यहोवा देखेगा कि मेरी प्रजा की शक्ति जाती रही, </div><div class='q'>और क्या बन्धुआ और क्या स्वाधीन, उनमें कोई बचा नहीं रहा, </div><div class='q'>तब यहोवा अपने लोगों का न्याय करेगा, </div><div class='q'>और अपने दासों के विषय में तरस खाएगा। </div><div class='q'> <span class="verse" id="V37">३७&#160;</span>तब वह कहेगा, उनके देवता कहाँ हैं, </div><div class='q'>अर्थात् वह चट्टान कहाँ जिस पर उनका भरोसा था, </div><div class='q'> <span class="verse" id="V38">३८&#160;</span>जो उनके बलिदानों की चर्बी खाते, </div><div class='q'>और उनके तपावनों का दाखमधु पीते थे? </div><div class='q'>वे ही उठकर तुम्हारी सहायता करें, </div><div class='q'>और तुम्हारी आड़ हों! </div><div class='q'> <span class="verse" id="V39">३९&#160;</span>“इसलिए अब तुम देख लो कि मैं ही वह हूँ, </div><div class='q'>और मेरे संग कोई देवता नहीं; </div><div class='q'>मैं ही मार डालता, और मैं जिलाता भी हूँ; </div><div class='q'>मैं ही घायल करता, और मैं ही चंगा भी करता हूँ; </div><div class='q'>और मेरे हाथ से कोई नहीं छुड़ा सकता। </div><div class='q'> <span class="verse" id="V40">४०&#160;</span>क्योंकि मैं अपना हाथ स्वर्ग की ओर उठाकर कहता* हूँ, </div><div class='q'>क्योंकि मैं अनन्तकाल के लिये जीवित हूँ, </div><div class='q'> <span class="verse" id="V41">४१&#160;</span>इसलिए यदि मैं बिजली की तलवार पर सान धरकर झलकाऊँ, </div><div class='q'>और न्याय अपने हाथ में ले लूँ, तो अपने द्रोहियों से बदला लूँगा, </div><div class='q'>और अपने बैरियों को बदला दूँगा। </div><div class='q'> <span class="verse" id="V42">४२&#160;</span>मैं अपने तीरों को लहू से मतवाला करूँगा, </div><div class='q'>और मेरी तलवार माँस खाएगी— वह लहू, </div><div class='q'>मारे हुओं और बन्दियों का, </div><div class='q'>और वह माँस, शत्रुओं के लम्बे बाल वाले प्रधानों का होगा। </div><div class='q'> <span class="verse" id="V43">४३&#160;</span>“हे अन्यजातियों, उसकी प्रजा के साथ आनन्द मनाओ; </div><div class='q'>क्योंकि वह अपने दासों के लहू का पलटा लेगा, </div><div class='q'>और अपने द्रोहियों को बदला देगा, </div><div class='q'>और अपने देश और अपनी प्रजा के पाप के लिये प्रायश्चित देगा।” </div><div class='s'>मूसा के अन्तिम निर्देश (रोमी. 15:10) </div><div class='p'> <span class="verse" id="V44">४४&#160;</span>इस गीत के सब वचन मूसा ने नून के पुत्र यहोशू समेत आकर लोगों को सुनाए।  <span class="verse" id="V45">४५&#160;</span>जब मूसा ये सब वचन सब इस्राएलियों से कह चुका,  <span class="verse" id="V46">४६&#160;</span>तब उसने उनसे कहा, “जितनी बातें मैं आज तुम से चिताकर कहता हूँ उन सब पर अपना-अपना मन लगाओ, और उनके अर्थात् इस व्यवस्था की सारी बातों के मानने में चौकसी करने की आज्ञा अपने बच्चों को दो।  <span class="verse" id="V47">४७&#160;</span>क्योंकि यह तुम्हारे लिये व्यर्थ काम नहीं, परन्तु तुम्हारा जीवन ही है, और ऐसा करने से उस देश में तुम्हारी आयु के दिन बहुत होंगे, जिसके अधिकारी होने को तुम यरदन पार जा रहे हो।” </div><div class='s'>नबो नामक चोटी पर मूसा </div><div class='p'> <span class="verse" id="V48">४८&#160;</span>फिर उसी दिन यहोवा ने मूसा से कहा,  <span class="verse" id="V49">४९&#160;</span>“उस अबारीम पहाड़ की नबो नामक चोटी पर, जो मोआब देश में यरीहो के सामने है, चढ़कर कनान देश, जिसे मैं इस्राएलियों की निज भूमि कर देता हूँ, उसको देख ले।  <span class="verse" id="V50">५०&#160;</span>तब जैसा तेरा भाई हारून होर पहाड़ पर मरकर अपने लोगों में मिल गया, वैसा ही तू इस पहाड़ पर चढ़कर मर जाएगा, और अपने लोगों में मिल जाएगा।  <span class="verse" id="V51">५१&#160;</span>इसका कारण यह है, कि सीन जंगल में, कादेश के मरीबा नाम सोते पर, तुम दोनों ने मेरा अपराध किया, क्योंकि तुमने इस्राएलियों के मध्य में मुझे पवित्र न ठहराया।  <span class="verse" id="V52">५२&#160;</span>इसलिए वह देश जो मैं इस्राएलियों को देता हूँ, तू अपने सामने देख लेगा, परन्तु वहाँ जाने न पाएगा।” </div><ul class='tnav'>
<li><a href='index.htm'>व्यवस्थाविवरण</a></li>
<li><a href='DEU31.htm'>&lt;</a></li>
<li><a href='DEU.htm'>३२</a></li>
<li><a href='DEU33.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
