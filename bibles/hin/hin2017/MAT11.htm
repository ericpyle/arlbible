<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मत्ती ११</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मत्ती</a></li>
<li><a href='MAT10.htm'>&lt;</a></li>
<li><a href='MAT.htm'>११</a></li>
<li><a href='MAT12.htm'>&gt;</a></li>
</ul>
<div class="main">
 
<div class='chapterlabel' id="V0"> ११</div><div class='s'>यूहन्ना बपतिस्मा देनेवाले का प्रश्न </div><div class='p'> <span class="verse" id="V1">१&#160;</span>जब यीशु अपने बारह चेलों को निर्देश दे चुका, तो वह उनके नगरों में उपदेश और प्रचार करने को वहाँ से चला गया।  <span class="verse" id="V2">२&#160;</span>यूहन्ना ने बन्दीगृह में मसीह के कामों का समाचार सुनकर अपने चेलों को उससे यह पूछने भेजा,  <span class="verse" id="V3">३&#160;</span>“क्या आनेवाला तू ही है, या हम दूसरे की प्रतीक्षा करें?”  <span class="verse" id="V4">४&#160;</span>यीशु ने उत्तर दिया, “जो कुछ तुम सुनते हो और देखते हो, वह सब जाकर यूहन्ना से कह दो।  <span class="verse" id="V5">५&#160;</span>कि अंधे देखते हैं और लँगड़े चलते फिरते हैं, कोढ़ी शुद्ध किए जाते हैं और बहरे सुनते हैं, मुर्दे जिलाए जाते हैं, और गरीबों को सुसमाचार सुनाया जाता है।  <span class="verse" id="V6">६&#160;</span>और धन्य है वह, जो मेरे कारण ठोकर न खाए।” </div><div class='s'>यीशु के द्वारा यूहन्ना का सम्मान </div><div class='p'> <span class="verse" id="V7">७&#160;</span>जब वे वहाँ से चल दिए, तो यीशु यूहन्ना के विषय में लोगों से कहने लगा, “तुम जंगल में क्या देखने गए थे? क्या हवा से हिलते हुए सरकण्डे को?  <span class="verse" id="V8">८&#160;</span>फिर तुम क्या देखने गए थे? जो कोमल वस्त्र पहनते हैं, वे राजभवनों में रहते हैं।  <span class="verse" id="V9">९&#160;</span>तो फिर क्यों गए थे? क्या किसी भविष्यद्वक्ता को देखने को? हाँ, मैं तुम से कहता हूँ, वरन् भविष्यद्वक्ता से भी बड़े को।  <span class="verse" id="V10">१०&#160;</span>यह वही है, जिसके विषय में लिखा है, कि </div><div class='q'>‘देख, मैं अपने दूत को तेरे आगे भेजता हूँ, </div><div class='q'>जो तेरे आगे तेरा मार्ग तैयार करेगा।’ (मला. 3:1) </div><div class='p'> <span class="verse" id="V11">११&#160;</span>मैं तुम से सच कहता हूँ, कि जो स्त्रियों से जन्मे हैं, उनमें से यूहन्ना बपतिस्मा देनेवाले से कोई बड़ा नहीं हुआ; पर जो स्वर्ग के राज्य में छोटे से छोटा है वह उससे बड़ा* है।  <span class="verse" id="V12">१२&#160;</span>यूहन्ना बपतिस्मा देनेवाले के दिनों से अब तक स्वर्ग के राज्य में बलपूर्वक प्रवेश होता रहा है, और बलवान उसे छीन लेते हैं।  <span class="verse" id="V13">१३&#160;</span>यूहन्ना तक सारे भविष्यद्वक्ता और व्यवस्था भविष्यद्वाणी करते रहे।  <span class="verse" id="V14">१४&#160;</span>और चाहो तो मानो, एलिय्याह जो आनेवाला था, वह यही है*। (मला. 4:5)  <span class="verse" id="V15">१५&#160;</span>जिसके सुनने के कान हों, वह सुन ले। </div><div class='p'> <span class="verse" id="V16">१६&#160;</span>“मैं इस समय के लोगों की उपमा किस से दूँ? वे उन बालकों के समान हैं, जो बाजारों में बैठे हुए एक दूसरे से पुकारकर कहते हैं,  <span class="verse" id="V17">१७&#160;</span>कि हमने तुम्हारे लिये बाँसुरी बजाई, और तुम न नाचे; हमने विलाप किया, और तुम ने छाती नहीं पीटी।  <span class="verse" id="V18">१८&#160;</span>क्योंकि यूहन्ना न खाता आया और न ही पीता, और वे कहते हैं कि उसमें दुष्टात्मा है।  <span class="verse" id="V19">१९&#160;</span>मनुष्य का पुत्र खाता-पीता आया, और वे कहते हैं कि देखो, पेटू और पियक्कड़ मनुष्य, चुंगी लेनेवालों और पापियों का मित्र! पर ज्ञान अपने कामों में सच्चा ठहराया गया है।” </div><div class='s'>मन नहीं फिराने वालों पर हाय </div><div class='p'> <span class="verse" id="V20">२०&#160;</span>तब वह उन नगरों को उलाहना देने लगा, जिनमें उसने बहुत सारे सामर्थ्य के काम किए थे; क्योंकि उन्होंने अपना मन नहीं फिराया था।  <span class="verse" id="V21">२१&#160;</span>“हाय, खुराजीन*! हाय, बैतसैदा! जो सामर्थ्य के काम तुम में किए गए, यदि वे सोर और सीदोन में किए जाते, तो टाट ओढ़कर, और राख में बैठकर, वे कब के मन फिरा लेते।  <span class="verse" id="V22">२२&#160;</span>परन्तु मैं तुम से कहता हूँ; कि न्याय के दिन तुम्हारी दशा से सोर और सीदोन की दशा अधिक सहने योग्य होगी।  <span class="verse" id="V23">२३&#160;</span>और हे कफरनहूम, क्या तू स्वर्ग तक ऊँचा किया जाएगा? तू तो अधोलोक तक नीचे जाएगा; जो सामर्थ्य के काम तुझ में किए गए है, यदि सदोम में किए जाते, तो वह आज तक बना रहता।  <span class="verse" id="V24">२४&#160;</span>पर मैं तुम से कहता हूँ, कि न्याय के दिन तेरी दशा से सदोम के नगर की दशा अधिक सहने योग्य होगी।” </div><div class='s'>यीशु के पास विश्राम </div><div class='p'> <span class="verse" id="V25">२५&#160;</span>उसी समय यीशु ने कहा, “हे पिता, स्वर्ग और पृथ्वी के प्रभु, मैं तेरा धन्यवाद करता हूँ, कि तूने इन बातों को ज्ञानियों और समझदारों से छिपा रखा, और बालकों पर प्रगट किया है।  <span class="verse" id="V26">२६&#160;</span>हाँ, हे पिता, क्योंकि तुझे यही अच्छा लगा। </div><div class='p'> <span class="verse" id="V27">२७&#160;</span>“मेरे पिता ने मुझे सब कुछ सौंपा है, और कोई पुत्र को नहीं जानता, केवल पिता; और कोई पिता को नहीं जानता, केवल पुत्र और वह जिस पर पुत्र उसे प्रगट करना चाहे। </div><div class='p'> <span class="verse" id="V28">२८&#160;</span>“हे सब परिश्रम करनेवालों और बोझ से दबे* लोगों, मेरे पास आओ; मैं तुम्हें विश्राम दूँगा।  <span class="verse" id="V29">२९&#160;</span>मेरा जूआ* अपने ऊपर उठा लो; और मुझसे सीखो; क्योंकि मैं नम्र और मन में दीन हूँ: और तुम अपने मन में विश्राम पाओगे।  <span class="verse" id="V30">३०&#160;</span>क्योंकि मेरा जूआ सहज और मेरा बोझ हलका है।” </div><ul class='tnav'>
<li><a href='index.htm'>मत्ती</a></li>
<li><a href='MAT10.htm'>&lt;</a></li>
<li><a href='MAT.htm'>११</a></li>
<li><a href='MAT12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
