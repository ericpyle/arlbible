<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 2 शमूएल १४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 शमूएल</a></li>
<li><a href='2SA13.htm'>&lt;</a></li>
<li><a href='2SA.htm'>१४</a></li>
<li><a href='2SA15.htm'>&gt;</a></li>
</ul>
<div class="main">
 
<div class='ms'>अबशालोम की यरूशलेम में वापसी </div><div class='chapterlabel' id="V0"> १४</div><div class='p'> <span class="verse" id="V1">१&#160;</span>सरूयाह का पुत्र योआब ताड़ गया कि राजा का मन अबशालोम की ओर लगा है।  <span class="verse" id="V2">२&#160;</span>इसलिए योआब ने तकोआ* नगर में दूत भेजकर वहाँ से एक बुद्धिमान स्त्री को बुलवाया, और उससे कहा, “शोक करनेवाली बन, अर्थात् शोक का पहरावा पहन, और तेल न लगा; परन्तु ऐसी स्त्री बन जो बहुत दिन से मरे हुए व्यक्ति के लिये विलाप करती रही हो।  <span class="verse" id="V3">३&#160;</span>तब राजा के पास जाकर ऐसी-ऐसी बातें कहना।” और योआब ने उसको जो कुछ कहना था वह सिखा दिया।  <span class="verse" id="V4">४&#160;</span>जब तकोआ की वह स्त्री राजा के पास गई, तब मुँह के बल भूमि पर गिर दण्डवत् करके कहने लगी, “राजा की दुहाई।”  <span class="verse" id="V5">५&#160;</span>राजा ने उससे पूछा, “तुझे क्या चाहिये?” उसने कहा, “सचमुच मेरा पति मर गया, और मैं विधवा हो गई।  <span class="verse" id="V6">६&#160;</span>और तेरी दासी के दो बेटे थे, और उन दोनों ने मैदान में मार पीट की; और उनको छुड़ानेवाला कोई न था, इसलिए एक ने दूसरे को ऐसा मारा कि वह मर गया।  <span class="verse" id="V7">७&#160;</span>अब सुन, सब कुल के लोग तेरी दासी के विरुद्ध उठकर यह कहते हैं, 'जिस ने अपने भाई को घात किया उसको हमें सौंप दे, कि उसके मारे हुए भाई के प्राण के बदले में उसको प्राण दण्ड दें;' और इस प्रकार वे वारिस को भी नष्ट करेंगे। इस तरह वे मेरे अंगारे को जो बच गया है बुझाएँगे, और मेरे पति का नाम और सन्तान धरती पर से मिटा डालेंगे।”  <span class="verse" id="V8">८&#160;</span>राजा ने स्त्री से कहा, “अपने घर जा, और मैं तेरे विषय आज्ञा दूँगा*।”  <span class="verse" id="V9">९&#160;</span>तब तकोआ की उस स्त्री ने राजा से कहा, “हे मेरे प्रभु, हे राजा, दोष मुझी को और मेरे पिता के घराने ही को लगे; और राजा अपनी गद्दी समेत निर्दोष ठहरे।”  <span class="verse" id="V10">१०&#160;</span>राजा ने कहा, “जो कोई तुझ से कुछ बोले उसको मेरे पास ला, तब वह फिर तुझे छूने न पाएगा।”  <span class="verse" id="V11">११&#160;</span>उसने कहा, “राजा अपने परमेश्‍वर यहोवा को स्मरण करे, कि खून का पलटा लेनेवाला और नाश करने न पाए, और मेरे बेटे का नाश न होने पाए।” उसने कहा, “यहोवा के जीवन की शपथ, तेरे बेटे का एक बाल भी भूमि पर गिरने न पाएगा।” (गिन. 35:19, 1 राजा. 1:52)  <span class="verse" id="V12">१२&#160;</span>स्त्री बोली, “तेरी दासी अपने प्रभु राजा से एक बात कहने पाए।”  <span class="verse" id="V13">१३&#160;</span>उसने कहा, “कहे जा।” स्त्री कहने लगी, “फिर तूने परमेश्‍वर की प्रजा की हानि के लिये ऐसी ही युक्ति क्यों की है? राजा ने जो यह वचन कहा है, इससे वह दोषी सा ठहरता है, क्योंकि राजा अपने निकाले हुए को लौटा नहीं लाता।  <span class="verse" id="V14">१४&#160;</span>हमको तो मरना ही है, और भूमि पर गिरे हुए जल के समान ठहरेंगे, जो फिर उठाया नहीं जाता; तो भी परमेश्‍वर प्राण नहीं लेता, वरन् ऐसी युक्ति करता है कि निकाला हुआ उसके पास से निकाला हुआ न रहे।  <span class="verse" id="V15">१५&#160;</span>और अब मैं जो अपने प्रभु राजा से यह बात कहने को आई हूँ, इसका कारण यह है, कि लोगों ने मुझे डरा दिया था*; इसलिए तेरी दासी ने सोचा, 'मैं राजा से बोलूंगी, कदाचित् राजा अपनी दासी की विनती को पूरी करे।  <span class="verse" id="V16">१६&#160;</span>निःसन्देह राजा सुनकर अवश्य अपनी दासी को उस मनुष्य के हाथ से बचाएगा, जो मुझे और मेरे बेटे दोनों को परमेश्‍वर के भाग में से नष्ट करना चाहता है।'  <span class="verse" id="V17">१७&#160;</span>अतः तेरी दासी ने सोचा, 'मेरे प्रभु राजा के वचन से शान्ति मिले;' क्योंकि मेरा प्रभु राजा परमेश्‍वर के किसी दूत के समान* भले-बुरे में भेद कर सकता है; इसलिए तेरा परमेश्‍वर यहोवा तेरे संग रहे।”  <span class="verse" id="V18">१८&#160;</span>राजा ने उत्तर देकर उस स्त्री से कहा, “जो बात मैं तुझ से पूछता हूँ उसे मुझसे न छिपा।” स्त्री ने कहा, “मेरा प्रभु राजा कहे जाए।”  <span class="verse" id="V19">१९&#160;</span>राजा ने पूछा, “इस बात में क्या योआब तेरा संगी है?” स्त्री ने उत्तर देकर कहा, “हे मेरे प्रभु, हे राजा, तेरे प्राण की शपथ, जो कुछ मेरे प्रभु राजा ने कहा है, उससे कोई न दाहिनी ओर मुड़ सकता है और न बाईं ओर। तेरे दास योआब ही ने मुझे आज्ञा दी, और ये सब बातें उसी ने तेरी दासी को सिखाई हैं।  <span class="verse" id="V20">२०&#160;</span>तेरे दास योआब ने यह काम इसलिए किया कि बात का रंग बदले। और मेरा प्रभु परमेश्‍वर के एक दूत के तुल्य बुद्धिमान है, यहाँ तक कि धरती पर जो कुछ होता है उन सब को वह जानता है।”  <span class="verse" id="V21">२१&#160;</span>तब राजा ने योआब से कहा, “सुन, मैंने यह बात मानी है; तू जाकर उस जवान अबशालोम को लौटा ला।”  <span class="verse" id="V22">२२&#160;</span>तब योआब ने भूमि पर मुँह के बल गिर दण्डवत् कर राजा को आशीर्वाद दिया; और योआब कहने लगा, “हे मेरे प्रभु, हे राजा, आज तेरा दास जान गया कि मुझ पर तेरी अनुग्रह की दृष्टि है, क्योंकि राजा ने अपने दास की विनती सुनी है।”  <span class="verse" id="V23">२३&#160;</span>अतः योआब उठकर गशूर को गया, और अबशालोम को यरूशलेम ले आया।  <span class="verse" id="V24">२४&#160;</span>तब राजा ने कहा, “वह अपने घर जाकर रहे; और मेरा दर्शन न पाए।” तब अबशालोम अपने घर चला गया, और राजा का दर्शन न पाया। </div><div class='s'>अबशालोम की वापसी </div><div class='p'> <span class="verse" id="V25">२५&#160;</span>समस्त इस्राएल में सुन्दरता के कारण बहुत प्रशंसा योग्य अबशालोम के तुल्य और कोई न था; वरन् उसमें नख से सिख तक कुछ दोष न था।  <span class="verse" id="V26">२६&#160;</span>वह वर्ष के अन्त में अपना सिर मुंड़वाता था (उसके बाल उसको भारी जान पड़ते थे, इस कारण वह उसे मुँड़ाता था); और जब-जब वह उसे मुँड़ाता तब-तब अपने सिर के बाल तौलकर राजा के तौल के अनुसार दो सौ शेकेल भर पाता था।  <span class="verse" id="V27">२७&#160;</span>अबशालोम के तीन बेटे, और तामार नामक एक बेटी उत्‍पन्‍न हुई थी; और यह रूपवती स्त्री थी।  <span class="verse" id="V28">२८&#160;</span>अतः अबशालोम राजा का दर्शन बिना पाए यरूशलेम में दो वर्ष रहा।  <span class="verse" id="V29">२९&#160;</span>तब अबशालोम ने योआब को बुलवा भेजा कि उसे राजा के पास भेजे; परन्तु योआब ने उसके पास आने से इन्कार किया। और उसने उसे दूसरी बार बुलवा भेजा, परन्तु तब भी उसने आने से इन्कार किया।  <span class="verse" id="V30">३०&#160;</span>तब उसने अपने सेवकों से कहा, “सुनो, योआब का एक खेत मेरी भूमि के निकट है, और उसमें उसका जौ खड़ा है; तुम जाकर उसमें आग लगाओ।” और अबशालोम के सेवकों ने उस खेत में आग लगा दी।  <span class="verse" id="V31">३१&#160;</span>तब योआब उठा, और अबशालोम के घर में उसके पास जाकर उससे पूछने लगा, “तेरे सेवकों ने मेरे खेत में क्यों आग लगाई है?”  <span class="verse" id="V32">३२&#160;</span>अबशालोम ने योआब से कहा, “मैंने तो तेरे पास यह कहला भेजा था, 'यहाँ आना कि मैं तुझे राजा के पास यह कहने को भेजूँ, “मैं गशूर से क्यों आया? मैं अब तक वहाँ रहता तो अच्छा होता।” इसलिए अब राजा मुझे दर्शन दे; और यदि मैं दोषी हूँ, तो वह मुझे मार डाले'।”  <span class="verse" id="V33">३३&#160;</span>तब योआब ने राजा के पास जाकर उसको यह बात सुनाई; और राजा ने अबशालोम को बुलवाया। अतः वह उसके पास गया, और उसके सम्मुख भूमि पर मुँह के बल गिरके दण्डवत् की; और राजा ने अबशालोम को चूमा। </div><ul class='tnav'>
<li><a href='index.htm'>2 शमूएल</a></li>
<li><a href='2SA13.htm'>&lt;</a></li>
<li><a href='2SA.htm'>१४</a></li>
<li><a href='2SA15.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
