<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ३८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA037.htm'>&lt;</a></li>
<li><a href='PSA.htm'>३८</a></li>
<li><a href='PSA039.htm'>&gt;</a></li>
</ul>
<div class="main">
 
<div class='chapterlabel' id="V0"> ३८</div><div class='s'>पीड़ित मनुष्य की प्रार्थना यादगार के लिये </div><div class='d'>दाऊद का भजन </div><div class='b'> &#160; </div><div class='q'> <span class="verse" id="V1">१&#160;</span>हे यहोवा क्रोध में आकर मुझे झिड़क न दे, </div><div class='q'>और न जलजलाहट में आकर मेरी ताड़ना कर! </div><div class='q'> <span class="verse" id="V2">२&#160;</span>क्योंकि तेरे तीर मुझ में लगे हैं, </div><div class='q'>और मैं तेरे हाथ के नीचे दबा हूँ। </div><div class='q'> <span class="verse" id="V3">३&#160;</span>तेरे क्रोध के कारण मेरे शरीर में कुछ भी </div><div class='q'>आरोग्यता नहीं; </div><div class='q'>और मेरे पाप के कारण मेरी हड्डियों में कुछ </div><div class='q'>भी चैन नहीं। </div><div class='q'> <span class="verse" id="V4">४&#160;</span>क्योंकि मेरे अधर्म के कामों में </div><div class='q'>मेरा सिर डूब गया, </div><div class='q'>और वे भारी बोझ के समान मेरे सहने से </div><div class='q'>बाहर हो गए हैं। </div><div class='q'> <span class="verse" id="V5">५&#160;</span>मेरी मूर्खता के पाप के कारण मेरे घाव सड़ गए </div><div class='q'>और उनसे दुर्गन्‍ध आती हैं*। </div><div class='q'> <span class="verse" id="V6">६&#160;</span>मैं बहुत दुःखी हूँ और झुक गया हूँ; </div><div class='q'>दिन भर मैं शोक का पहरावा </div><div class='q'>पहने हुए चलता-फिरता हूँ। </div><div class='q'> <span class="verse" id="V7">७&#160;</span>क्योंकि मेरी कमर में जलन है, </div><div class='q'>और मेरे शरीर में आरोग्यता नहीं। </div><div class='q'> <span class="verse" id="V8">८&#160;</span>मैं निर्बल और बहुत ही चूर हो गया हूँ; </div><div class='q'>मैं अपने मन की घबराहट से कराहता हूँ। </div><div class='q'> <span class="verse" id="V9">९&#160;</span>हे प्रभु मेरी सारी अभिलाषा तेरे सम्मुख है, </div><div class='q'>और मेरा कराहना तुझ से छिपा नहीं। </div><div class='q'> <span class="verse" id="V10">१०&#160;</span>मेरा हृदय धड़कता है, </div><div class='q'>मेरा बल घटता जाता है; </div><div class='q'>और मेरी आँखों की ज्योति भी </div><div class='q'>मुझसे जाती रही। </div><div class='q'> <span class="verse" id="V11">११&#160;</span>मेरे मित्र और मेरे संगी </div><div class='q'>मेरी विपत्ति में अलग हो गए, </div><div class='q'>और मेरे कुटुम्बी भी दूर जा खड़े हुए। (भज. 31:11, लूका 23:49) </div><div class='q'> <span class="verse" id="V12">१२&#160;</span>मेरे प्राण के गाहक मेरे लिये जाल बिछाते हैं, </div><div class='q'>और मेरी हानि का यत्न करनेवाले </div><div class='q'>दुष्टता की बातें बोलते, </div><div class='q'>और दिन भर छल की युक्ति सोचते हैं। </div><div class='q'> <span class="verse" id="V13">१३&#160;</span>परन्तु मैं बहरे के समान सुनता ही नहीं, </div><div class='q'>और मैं गूँगे के समान मुँह नहीं खोलता। </div><div class='q'> <span class="verse" id="V14">१४&#160;</span>वरन् मैं ऐसे मनुष्य के तुल्य हूँ </div><div class='q'>जो कुछ नहीं सुनता, </div><div class='q'>और जिसके मुँह से विवाद की कोई </div><div class='q'>बात नहीं निकलती। </div><div class='q'> <span class="verse" id="V15">१५&#160;</span>परन्तु हे यहोवा, </div><div class='q'>मैंने तुझ ही पर अपनी आशा लगाई है; </div><div class='q'>हे प्रभु, मेरे परमेश्‍वर, </div><div class='q'>तू ही उत्तर देगा। </div><div class='q'> <span class="verse" id="V16">१६&#160;</span>क्योंकि मैंने कहा, </div><div class='q'>“ऐसा न हो कि वे मुझ पर आनन्द करें; </div><div class='q'>जब मेरा पाँव फिसल जाता है, </div><div class='q'>तब मुझ पर अपनी बड़ाई मारते हैं।” </div><div class='q'> <span class="verse" id="V17">१७&#160;</span>क्योंकि मैं तो अब गिरने ही पर हूँ; </div><div class='q'>और मेरा शोक निरन्तर मेरे सामने है*। </div><div class='q'> <span class="verse" id="V18">१८&#160;</span>इसलिए कि मैं तो अपने अधर्म को प्रगट करूँगा, </div><div class='q'>और अपने पाप के कारण खेदित रहूँगा। </div><div class='q'> <span class="verse" id="V19">१९&#160;</span>परन्तु मेरे शत्रु अनगिनत हैं, </div><div class='q'>और मेरे बैरी बहुत हो गए हैं। </div><div class='q'> <span class="verse" id="V20">२०&#160;</span>जो भलाई के बदले में बुराई करते हैं, </div><div class='q'>वह भी मेरे भलाई के पीछे चलने के </div><div class='q'>कारण मुझसे विरोध करते हैं। </div><div class='q'> <span class="verse" id="V21">२१&#160;</span>हे यहोवा, मुझे छोड़ न दे! </div><div class='q'>हे मेरे परमेश्‍वर, मुझसे दूर न हो! </div><div class='q'> <span class="verse" id="V22">२२&#160;</span>हे यहोवा, हे मेरे उद्धारकर्ता, </div><div class='q'>मेरी सहायता के लिये फुर्ती कर! </div><ul class='tnav'>
<li><a href='index.htm'>भजन संहिता</a></li>
<li><a href='PSA037.htm'>&lt;</a></li>
<li><a href='PSA.htm'>३८</a></li>
<li><a href='PSA039.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
