<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ७८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA077.htm'>&lt;</a></li>
<li><a href='PSA.htm'>७८</a></li>
<li><a href='PSA079.htm'>&gt;</a></li>
</ul>
<div class="main">
 
<div class='chapterlabel' id="V0"> ७८</div><div class='s'>परमेश्‍वर और उसके लोग </div><div class='d'>आसाप का मश्कील </div><div class='b'> &#160; </div><div class='q'> <span class="verse" id="V1">१&#160;</span>हे मेरे लोगों, मेरी शिक्षा सुनो; </div><div class='q'>मेरे वचनों की ओर कान लगाओ! </div><div class='q'> <span class="verse" id="V2">२&#160;</span>मैं अपना मुँह नीतिवचन कहने के लिये खोलूँगा*; </div><div class='q'>मैं प्राचीनकाल की गुप्त बातें कहूँगा, (मत्ती 13:35) </div><div class='q'> <span class="verse" id="V3">३&#160;</span>जिन बातों को हमने सुना, और जान लिया, </div><div class='q'>और हमारे बाप दादों ने हम से वर्णन किया है। </div><div class='q'> <span class="verse" id="V4">४&#160;</span>उन्हें हम उनकी सन्तान से गुप्त न रखेंगे, </div><div class='q'>परन्तु होनहार पीढ़ी के लोगों से, </div><div class='q'>यहोवा का गुणानुवाद और उसकी सामर्थ्य </div><div class='q'>और आश्चर्यकर्मों का वर्णन करेंगे। (व्य. 4:9, यहो. 4:6-7, इफि. 6:4) </div><div class='q'> <span class="verse" id="V5">५&#160;</span>उसने तो याकूब में एक चितौनी ठहराई, </div><div class='q'>और इस्राएल में एक व्यवस्था चलाई, </div><div class='q'>जिसके विषय उसने हमारे पितरों को आज्ञा दी, </div><div class='q'>कि तुम इन्हें अपने-अपने बाल-बच्चों को बताना; </div><div class='q'> <span class="verse" id="V6">६&#160;</span>कि आनेवाली पीढ़ी के लोग, अर्थात् जो बच्चे उत्‍पन्‍न होनेवाले हैं, वे इन्हें जानें; </div><div class='q'>और अपने-अपने बाल-बच्चों से इनका बखान करने में उद्यत हों, </div><div class='q'> <span class="verse" id="V7">७&#160;</span>जिससे वे परमेश्‍वर का भरोसा रखें, परमेश्‍वर के बड़े कामों को भूल न जाएँ, </div><div class='q'>परन्तु उसकी आज्ञाओं का पालन करते रहें; </div><div class='q'> <span class="verse" id="V8">८&#160;</span>और अपने पितरों के समान न हों, </div><div class='q'>क्योंकि उस पीढ़ी के लोग तो हठीले और झगड़ालू थे, </div><div class='q'>और उन्होंने अपना मन स्थिर न किया था, </div><div class='q'>और न उनकी आत्मा परमेश्‍वर की ओर सच्ची रही। (2 राजा. 17:14-15) </div><div class='q'> <span class="verse" id="V9">९&#160;</span>एप्रैमियों ने तो शस्त्रधारी और धनुर्धारी होने पर भी, </div><div class='q'>युद्ध के समय पीठ दिखा दी। </div><div class='q'> <span class="verse" id="V10">१०&#160;</span>उन्होंने परमेश्‍वर की वाचा पूरी नहीं की, </div><div class='q'>और उसकी व्यवस्था पर चलने से इन्कार किया। </div><div class='q'> <span class="verse" id="V11">११&#160;</span>उन्होंने उसके बड़े कामों को और जो आश्चर्यकर्म उसने उनके सामने किए थे, </div><div class='q'>उनको भुला दिया। </div><div class='q'> <span class="verse" id="V12">१२&#160;</span>उसने तो उनके बाप-दादों के सम्मुख मिस्र देश के सोअन के मैदान में अद्भुत कर्म किए थे। </div><div class='q'> <span class="verse" id="V13">१३&#160;</span>उसने समुद्र को दो भाग करके उन्हें पार कर दिया, </div><div class='q'>और जल को ढेर के समान खड़ा कर दिया। </div><div class='q'> <span class="verse" id="V14">१४&#160;</span>उसने दिन को बादल के खम्भे से </div><div class='q'>और रात भर अग्नि के प्रकाश के द्वारा उनकी अगुआई की। </div><div class='q'> <span class="verse" id="V15">१५&#160;</span>वह जंगल में चट्टानें फाड़कर, </div><div class='q'>उनको मानो गहरे जलाशयों से मनमाना पिलाता था। (निर्ग. 17:6, गिन. 20:11, 1 कुरि. 10:4) </div><div class='q'> <span class="verse" id="V16">१६&#160;</span>उसने चट्टान से भी धाराएँ निकालीं </div><div class='q'>और नदियों का सा जल बहाया। </div><div class='q'> <span class="verse" id="V17">१७&#160;</span>तो भी वे फिर उसके विरुद्ध अधिक पाप करते गए, </div><div class='q'>और निर्जल देश में परमप्रधान के विरुद्ध उठते रहे। </div><div class='q'> <span class="verse" id="V18">१८&#160;</span>और अपनी चाह के अनुसार भोजन माँगकर मन ही मन परमेश्‍वर की परीक्षा की*। </div><div class='q'> <span class="verse" id="V19">१९&#160;</span>वे परमेश्‍वर के विरुद्ध बोले, </div><div class='q'>और कहने लगे, “क्या परमेश्‍वर जंगल में मेज लगा सकता है? </div><div class='q'> <span class="verse" id="V20">२०&#160;</span>उसने चट्टान पर मारके जल बहा तो दिया, </div><div class='q'>और धाराएँ उमण्ड चली, </div><div class='q'>परन्तु क्या वह रोटी भी दे सकता है? </div><div class='q'>क्या वह अपनी प्रजा के लिये माँस भी तैयार कर सकता?” </div><div class='q'> <span class="verse" id="V21">२१&#160;</span>यहोवा सुनकर क्रोध से भर गया, </div><div class='q'>तब याकूब के विरुद्ध उसकी आग भड़क उठी, </div><div class='q'>और इस्राएल के विरुद्ध क्रोध भड़का; </div><div class='q'> <span class="verse" id="V22">२२&#160;</span>इसलिए कि उन्होंने परमेश्‍वर पर विश्वास नहीं रखा था, </div><div class='q'>न उसकी उद्धार करने की शक्ति पर भरोसा किया। </div><div class='q'> <span class="verse" id="V23">२३&#160;</span>तो भी उसने आकाश को आज्ञा दी, </div><div class='q'>और स्वर्ग के द्वारों को खोला; </div><div class='q'> <span class="verse" id="V24">२४&#160;</span>और उनके लिये खाने को मन्ना बरसाया, </div><div class='q'>और उन्हें स्वर्ग का अन्न दिया। (निर्ग. 16:4, यूह. 6:31) </div><div class='q'> <span class="verse" id="V25">२५&#160;</span>मनुष्यों को स्वर्गदूतों की रोटी मिली; </div><div class='q'>उसने उनको मनमाना भोजन दिया। </div><div class='q'> <span class="verse" id="V26">२६&#160;</span>उसने आकाश में पुरवाई को चलाया, </div><div class='q'>और अपनी शक्ति से दक्षिणी बहाई; </div><div class='q'> <span class="verse" id="V27">२७&#160;</span>और उनके लिये माँस धूलि के समान बहुत बरसाया, </div><div class='q'>और समुद्र के रेत के समान अनगिनत पक्षी भेजे; </div><div class='q'> <span class="verse" id="V28">२८&#160;</span>और उनकी छावनी के बीच में, </div><div class='q'>उनके निवासों के चारों ओर गिराए। </div><div class='q'> <span class="verse" id="V29">२९&#160;</span>और वे खाकर अति तृप्त हुए, </div><div class='q'>और उसने उनकी कामना पूरी की। </div><div class='q'> <span class="verse" id="V30">३०&#160;</span>उनकी कामना बनी ही रही, </div><div class='q'>उनका भोजन उनके मुँह ही में था, </div><div class='q'> <span class="verse" id="V31">३१&#160;</span>कि परमेश्‍वर का क्रोध उन पर भड़का, </div><div class='q'>और उसने उनके हष्टपुष्टों को घात किया, </div><div class='q'>और इस्राएल के जवानों को गिरा दिया। (1 कुरि. 10:5) </div><div class='q'> <span class="verse" id="V32">३२&#160;</span>इतने पर भी वे और अधिक पाप करते गए; </div><div class='q'>और परमेश्‍वर के आश्चर्यकर्मों पर विश्वास न किया। </div><div class='q'> <span class="verse" id="V33">३३&#160;</span>तब उसने उनके दिनों को व्यर्थ श्रम में, </div><div class='q'>और उनके वर्षों को घबराहट में कटवाया। </div><div class='q'> <span class="verse" id="V34">३४&#160;</span>जब वह उन्हें घात करने लगता*, तब वे उसको पूछते थे; </div><div class='q'>और फिरकर परमेश्‍वर को यत्न से खोजते थे। </div><div class='q'> <span class="verse" id="V35">३५&#160;</span>उनको स्मरण होता था कि परमेश्‍वर हमारी चट्टान है, </div><div class='q'>और परमप्रधान परमेश्‍वर हमारा छुड़ानेवाला है। </div><div class='q'> <span class="verse" id="V36">३६&#160;</span>तो भी उन्होंने उसकी चापलूसी की; </div><div class='q'>वे उससे झूठ बोले। </div><div class='q'> <span class="verse" id="V37">३७&#160;</span>क्योंकि उनका हृदय उसकी ओर दृढ़ न था; </div><div class='q'>न वे उसकी वाचा के विषय सच्चे थे। (प्रेरि. 8:21) </div><div class='q'> <span class="verse" id="V38">३८&#160;</span>परन्तु वह जो दयालु है, वह अधर्म को ढाँपता, और नाश नहीं करता; </div><div class='q'>वह बार-बार अपने क्रोध को ठण्डा करता है, </div><div class='q'>और अपनी जलजलाहट को पूरी रीति से भड़कने नहीं देता। </div><div class='q'> <span class="verse" id="V39">३९&#160;</span>उसको स्मरण हुआ कि ये नाशवान हैं, </div><div class='q'>ये वायु के समान हैं जो चली जाती और लौट नहीं आती। </div><div class='q'> <span class="verse" id="V40">४०&#160;</span>उन्होंने कितनी ही बार जंगल में उससे बलवा किया, </div><div class='q'>और निर्जल देश में उसको उदास किया! </div><div class='q'> <span class="verse" id="V41">४१&#160;</span>वे बार-बार परमेश्‍वर की परीक्षा करते थे, </div><div class='q'>और इस्राएल के पवित्र को खेदित करते थे। </div><div class='q'> <span class="verse" id="V42">४२&#160;</span>उन्होंने न तो उसका भुजबल स्मरण किया, </div><div class='q'>न वह दिन जब उसने उनको द्रोही के वश से छुड़ाया था; </div><div class='q'> <span class="verse" id="V43">४३&#160;</span>कि उसने कैसे अपने चिन्ह मिस्र में, </div><div class='q'>और अपने चमत्कार सोअन के मैदान में किए थे। </div><div class='q'> <span class="verse" id="V44">४४&#160;</span>उसने तो मिस्रियों की नदियों को लहू बना डाला, </div><div class='q'>और वे अपनी नदियों का जल पी न सके। (प्रका. 16:4) </div><div class='q'> <span class="verse" id="V45">४५&#160;</span>उसने उनके बीच में डांस भेजे जिन्होंने उन्हें काट खाया, </div><div class='q'>और मेंढ़क भी भेजे, जिन्होंने उनका बिगाड़ किया। </div><div class='q'> <span class="verse" id="V46">४६&#160;</span>उसने उनकी भूमि की उपज कीड़ों को, </div><div class='q'>और उनकी खेतीबारी टिड्डियों को खिला दी थी। </div><div class='q'> <span class="verse" id="V47">४७&#160;</span>उसने उनकी दाखलताओं को ओेलों से, </div><div class='q'>और उनके गूलर के पेड़ों को ओले बरसाकर नाश किया। </div><div class='q'> <span class="verse" id="V48">४८&#160;</span>उसने उनके पशुओं को ओलों से, </div><div class='q'>और उनके ढोरों को बिजलियों से मिटा दिया। </div><div class='q'> <span class="verse" id="V49">४९&#160;</span>उसने उनके ऊपर अपना प्रचण्ड क्रोध और रोष भड़काया, </div><div class='q'>और उन्हें संकट में डाला, </div><div class='q'>और दुःखदाई दूतों का दल भेजा। </div><div class='q'> <span class="verse" id="V50">५०&#160;</span>उसने अपने क्रोध का मार्ग खोला, </div><div class='q'>और उनके प्राणों को मृत्यु से न बचाया, </div><div class='q'>परन्तु उनको मरी के वश में कर दिया। </div><div class='q'> <span class="verse" id="V51">५१&#160;</span>उसने मिस्र के सब पहलौठों को मारा, </div><div class='q'>जो हाम के डेरों में पौरूष के पहले फल थे; </div><div class='q'> <span class="verse" id="V52">५२&#160;</span>परन्तु अपनी प्रजा को भेड़-बकरियों के समान प्रस्थान कराया, </div><div class='q'>और जंगल में उनकी अगुआई पशुओं के झुण्ड की सी की। </div><div class='q'> <span class="verse" id="V53">५३&#160;</span>तब वे उसके चलाने से बेखटके चले और उनको कुछ भय न हुआ, </div><div class='q'>परन्तु उनके शत्रु समुद्र में डूब गए। </div><div class='q'> <span class="verse" id="V54">५४&#160;</span>और उसने उनको अपने पवित्र देश की सीमा तक, </div><div class='q'>इसी पहाड़ी देश में पहुँचाया, जो उसने अपने दाहिने हाथ से प्राप्त किया था। </div><div class='q'> <span class="verse" id="V55">५५&#160;</span>उसने उनके सामने से अन्यजातियों को भगा दिया; </div><div class='q'>और उनकी भूमि को डोरी से माप-मापकर बाँट दिया; </div><div class='q'>और इस्राएल के गोत्रों को उनके डेरों में बसाया। </div><div class='q'> <span class="verse" id="V56">५६&#160;</span>तो भी उन्होंने परमप्रधान परमेश्‍वर की परीक्षा की और उससे बलवा किया, </div><div class='q'>और उसकी चितौनियों को न माना, </div><div class='q'> <span class="verse" id="V57">५७&#160;</span>और मुड़कर अपने पुरखाओं के समान विश्वासघात किया; </div><div class='q'>उन्होंने निकम्मे धनुष के समान धोखा दिया। </div><div class='q'> <span class="verse" id="V58">५८&#160;</span>क्योंकि उन्होंने ऊँचे स्थान बनाकर उसको रिस दिलाई, </div><div class='q'>और खुदी हुई मूर्तियों के द्वारा उसमें से जलन उपजाई। </div><div class='q'> <span class="verse" id="V59">५९&#160;</span>परमेश्‍वर सुनकर रोष से भर गया, </div><div class='q'>और उसने इस्राएल को बिल्कुल तज दिया। </div><div class='q'> <span class="verse" id="V60">६०&#160;</span>उसने शीलो के निवास, </div><div class='q'>अर्थात् उस तम्बू को जो उसने मनुष्यों के बीच खडा किया था, त्याग दिया, </div><div class='q'> <span class="verse" id="V61">६१&#160;</span>और अपनी सामर्थ्य को बँधुवाई में जाने दिया, </div><div class='q'>और अपनी शोभा को द्रोही के वश में कर दिया। </div><div class='q'> <span class="verse" id="V62">६२&#160;</span>उसने अपनी प्रजा को तलवार से मरवा दिया, </div><div class='q'>और अपने निज भाग के विरुद्ध रोष से भर गया। </div><div class='q'> <span class="verse" id="V63">६३&#160;</span>उनके जवान आग से भस्म हुए, </div><div class='q'>और उनकी कुमारियों के विवाह के गीत न गाएँ गए। </div><div class='q'> <span class="verse" id="V64">६४&#160;</span>उनके याजक तलवार से मारे गए, </div><div class='q'>और उनकी विधवाएँ रोने न पाई। </div><div class='q'> <span class="verse" id="V65">६५&#160;</span>तब प्रभु मानो नींद से चौंक उठा*, </div><div class='q'>और ऐसे वीर के समान उठा जो दाखमधु पीकर ललकारता हो। </div><div class='q'> <span class="verse" id="V66">६६&#160;</span>उसने अपने द्रोहियों को मारकर पीछे हटा दिया; </div><div class='q'>और उनकी सदा की नामधराई कराई। </div><div class='q'> <span class="verse" id="V67">६७&#160;</span>फिर उसने यूसुफ के तम्बू को तज दिया; </div><div class='q'>और एप्रैम के गोत्र को न चुना; </div><div class='q'> <span class="verse" id="V68">६८&#160;</span>परन्तु यहूदा ही के गोत्र को, </div><div class='q'>और अपने प्रिय सिय्योन पर्वत को चुन लिया। </div><div class='q'> <span class="verse" id="V69">६९&#160;</span>उसने अपने पवित्रस्‍थान को बहुत ऊँचा बना दिया, </div><div class='q'>और पृथ्वी के समान स्थिर बनाया, जिसकी नींव उसने सदा के लिये डाली है। </div><div class='q'> <span class="verse" id="V70">७०&#160;</span>फिर उसने अपने दास दाऊद को चुनकर भेड़शालाओं में से ले लिया; </div><div class='q'> <span class="verse" id="V71">७१&#160;</span>वह उसको बच्चेवाली भेड़ों के पीछे-पीछे फिरने से ले आया </div><div class='q'>कि वह उसकी प्रजा याकूब की अर्थात् उसके निज भाग इस्राएल की चरवाही करे। </div><div class='q'> <span class="verse" id="V72">७२&#160;</span>तब उसने खरे मन से उनकी चरवाही की, </div><div class='q'>और अपने हाथ की कुशलता से उनकी अगुआई की। </div><ul class='tnav'>
<li><a href='index.htm'>भजन संहिता</a></li>
<li><a href='PSA077.htm'>&lt;</a></li>
<li><a href='PSA.htm'>७८</a></li>
<li><a href='PSA079.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
