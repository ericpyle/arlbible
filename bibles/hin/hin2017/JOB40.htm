<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ४०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB39.htm'>&lt;</a></li>
<li><a href='JOB.htm'>४०</a></li>
<li><a href='JOB41.htm'>&gt;</a></li>
</ul>
<div class="main">
 
<div class='chapterlabel' id="V0"> ४०</div><div class='p'> <span class="verse" id="V1">१&#160;</span>फिर यहोवा ने अय्यूब से यह भी कहाः </div><div class='q'> <span class="verse" id="V2">२&#160;</span>“क्या जो बकवास करता है वह सर्वशक्तिमान से झगड़ा करे? </div><div class='q'>जो परमेश्‍वर से विवाद करता है वह इसका उत्तर दे।” </div><div class='s'>अय्यूब द्वारा परमेश्‍वर को उत्तर </div><div class='p'> <span class="verse" id="V3">३&#160;</span>तब अय्यूब ने यहोवा को उत्तर दियाः </div><div class='q'> <span class="verse" id="V4">४&#160;</span>“देख, मैं तो तुच्छ हूँ, मैं तुझे क्या उत्तर दूँ? </div><div class='q'>मैं अपनी उँगली दाँत तले दबाता हूँ। </div><div class='q'> <span class="verse" id="V5">५&#160;</span>एक बार तो मैं कह चुका*, परन्तु और कुछ न कहूँगाः </div><div class='q'>हाँ दो बार भी मैं कह चुका, परन्तु अब कुछ और आगे न बढ़ूँगा।” </div><div class='q'> <span class="verse" id="V6">६&#160;</span>तब यहोवा ने अय्यूब को आँधी में से यह उत्तर दियाः </div><div class='q'> <span class="verse" id="V7">७&#160;</span>“पुरुष के समान अपनी कमर बाँध ले, </div><div class='q'>मैं तुझ से प्रश्न करता हूँ, और तू मुझे बता। (अय्यूब. 38:3) </div><div class='q'> <span class="verse" id="V8">८&#160;</span>क्या तू मेरा न्याय भी व्यर्थ ठहराएगा? </div><div class='q'>क्या तू आप निर्दोष ठहरने की मनसा से मुझ को दोषी ठहराएगा? </div><div class='q'> <span class="verse" id="V9">९&#160;</span>क्या तेरा बाहुबल परमेश्‍वर के तुल्य है? </div><div class='q'>क्या तू उसके समान शब्द से गरज सकता है? </div><div class='q'> <span class="verse" id="V10">१०&#160;</span>“अब अपने को महिमा और प्रताप से संवार </div><div class='q'>और ऐश्वर्य और तेज के वस्त्र पहन ले। </div><div class='q'> <span class="verse" id="V11">११&#160;</span>अपने अति क्रोध की बाढ़ को बहा दे, </div><div class='q'>और एक-एक घमण्डी को देखते ही उसे नीचा कर। </div><div class='q'> <span class="verse" id="V12">१२&#160;</span>हर एक घमण्डी को देखकर झुका दे, </div><div class='q'>और दुष्ट लोगों को जहाँ खड़े हों वहाँ से गिरा दे। </div><div class='q'> <span class="verse" id="V13">१३&#160;</span>उनको एक संग मिट्टी में मिला दे, </div><div class='q'>और उस गुप्त स्थान में उनके मुँह बाँध दे। </div><div class='q'> <span class="verse" id="V14">१४&#160;</span>तब मैं भी तेरे विषय में मान लूँगा, </div><div class='q'>कि तेरा ही दाहिना हाथ तेरा उद्धार कर सकता है। </div><div class='q'> <span class="verse" id="V15">१५&#160;</span>“उस जलगज को देख, जिसको मैंने तेरे साथ बनाया है, </div><div class='q'>वह बैल के समान घास खाता है। </div><div class='q'> <span class="verse" id="V16">१६&#160;</span>देख उसकी कटि में बल है, </div><div class='q'>और उसके पेट के पट्ठों में उसकी सामर्थ्य रहती है। </div><div class='q'> <span class="verse" id="V17">१७&#160;</span>वह अपनी पूँछ को देवदार के समान हिलाता है; </div><div class='q'>उसकी जाँघों की नसें एक-दूसरे से मिली हुई हैं। </div><div class='q'> <span class="verse" id="V18">१८&#160;</span>उसकी हड्डियाँ मानो पीतल की नलियाँ हैं, </div><div class='q'>उसकी पसलियाँ मानो लोहे के बेंड़े हैं। </div><div class='q'> <span class="verse" id="V19">१९&#160;</span>“वह परमेश्‍वर का मुख्य कार्य है; </div><div class='q'>जो उसका सृजनहार हो उसके निकट तलवार लेकर आए! </div><div class='q'> <span class="verse" id="V20">२०&#160;</span>निश्चय पहाड़ों पर उसका चारा मिलता है, </div><div class='q'>जहाँ और सब वन पशु कलोल करते हैं। </div><div class='q'> <span class="verse" id="V21">२१&#160;</span>वह कमल के पौधों के नीचे रहता नरकटों की आड़ में </div><div class='q'>और कीच पर लेटा करता है </div><div class='q'> <span class="verse" id="V22">२२&#160;</span>कमल के पौधे उस पर छाया करते हैं, </div><div class='q'>वह नाले के बेंत के वृक्षों से घिरा रहता है। </div><div class='q'> <span class="verse" id="V23">२३&#160;</span>चाहे नदी की बाढ़ भी हो तो भी वह न घबराएगा, </div><div class='q'>चाहे यरदन भी बढ़कर उसके मुँह तक आए परन्तु वह निर्भय रहेगा। </div><div class='q'> <span class="verse" id="V24">२४&#160;</span>जब वह चौकस हो तब क्या कोई उसको पकड़ सकेगा, </div><div class='q'>या उसके नाथ में फंदा लगा सकेगा? </div><ul class='tnav'>
<li><a href='index.htm'>अय्यूब</a></li>
<li><a href='JOB39.htm'>&lt;</a></li>
<li><a href='JOB.htm'>४०</a></li>
<li><a href='JOB41.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
