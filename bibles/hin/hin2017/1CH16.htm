<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 1 इतिहास १६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 इतिहास</a></li>
<li><a href='1CH15.htm'>&lt;</a></li>
<li><a href='1CH.htm'>१६</a></li>
<li><a href='1CH17.htm'>&gt;</a></li>
</ul>
<div class="main">
 
<div class='chapterlabel' id="V0"> १६</div><div class='s'>सन्दूक का तम्बू में रखा जाना </div><div class='p'> <span class="verse" id="V1">१&#160;</span>तब परमेश्‍वर का सन्दूक ले आकर उस तम्बू में रखा गया जो दाऊद ने उसके लिये खड़ा कराया था; और परमेश्‍वर के सामने होमबलि और मेलबलि चढ़ाए गए।  <span class="verse" id="V2">२&#160;</span>जब दाऊद होमबलि और मेलबलि चढ़ा चुका, तब उसने यहोवा के नाम से प्रजा को आशीर्वाद दिया।  <span class="verse" id="V3">३&#160;</span>और उसने क्या पुरुष, क्या स्त्री, सब इस्राएलियों को एक-एक रोटी और एक-एक टुकड़ा माँस और किशमिश की एक-एक टिकिया बँटवा दी।  <span class="verse" id="V4">४&#160;</span>तब उसने कई लेवियों को इसलिए ठहरा दिया, कि यहोवा के सन्दूक के सामने सेवा टहल किया करें, और इस्राएल के परमेश्‍वर यहोवा की चर्चा और उसका धन्यवाद और स्तुति किया करें।  <span class="verse" id="V5">५&#160;</span>उनका मुखिया तो आसाप था, और उसके नीचे जकर्याह था, फिर यीएल, शमीरामोत, यहीएल, मत्तित्याह, एलीआब बनायाह, ओबेदेदोम और यीएल थे; ये तो सारंगियाँ और वीणाएँ लिये हुए थे, और आसाप झाँझ पर राग बजाता था।  <span class="verse" id="V6">६&#160;</span>बनायाह और यहजीएल नामक याजक परमेश्‍वर की वाचा के सन्दूक के सामने नित्य तुरहियां बजाने के लिए नियुक्त किए गए। </div><div class='s'>दाऊद के द्वारा धन्यवाद गीत </div><div class='p'> <span class="verse" id="V7">७&#160;</span>तब उसी दिन दाऊद ने यहोवा का धन्यवाद करने का काम आसाप और उसके भाइयों को सौंप दिया। </div><div class='q'> <span class="verse" id="V8">८&#160;</span>यहोवा का धन्यवाद करो*, उससे प्रार्थना करो; </div><div class='q'>देश-देश में उसके कामों का प्रचार करो। </div><div class='q'> <span class="verse" id="V9">९&#160;</span>उसका गीत गाओ, उसका भजन करो, </div><div class='q'>उसके सब आश्चर्यकर्मों का ध्यान करो। </div><div class='q'> <span class="verse" id="V10">१०&#160;</span>उसके पवित्र नाम पर घमण्ड करो; </div><div class='q'>यहोवा के खोजियों का हृदय आनन्दित हो। </div><div class='q'> <span class="verse" id="V11">११&#160;</span>यहोवा और उसकी सामर्थ्य की खोज करो; </div><div class='q'>उसके दर्शन के लिए लगातार खोज करो। </div><div class='q'> <span class="verse" id="V12">१२&#160;</span>उसके किए हुए आश्चर्यकर्म, </div><div class='q'>उसके चमत्कार और न्यायवचन स्मरण करो। </div><div class='q'> <span class="verse" id="V13">१३&#160;</span>हे उसके दास इस्राएल के वंश, </div><div class='q'>हे याकूब की सन्तान तुम जो उसके चुने हुए हो! </div><div class='q'> <span class="verse" id="V14">१४&#160;</span>वही हमारा परमेश्‍वर यहोवा है, </div><div class='q'>उसके न्याय के काम पृथ्वी भर में होते हैं। </div><div class='q'> <span class="verse" id="V15">१५&#160;</span>उसकी वाचा को सदा स्मरण रखो, </div><div class='q'>यह वही वचन है जो उसने हजार पीढ़ियों के लिये ठहरा दिया। </div><div class='q'> <span class="verse" id="V16">१६&#160;</span>वह वाचा उसने अब्राहम के साथ बाँधी </div><div class='q'>ओर उसी के विषय उसने इसहाक से शपथ खाई, </div><div class='q'> <span class="verse" id="V17">१७&#160;</span>और उसी को उसने याकूब के लिये विधि </div><div class='q'>करके और इस्राएल के लिये सदा की वाचा बाँधकर यह कहकर दृढ़ किया, </div><div class='q'> <span class="verse" id="V18">१८&#160;</span>“मैं कनान देश तुझी को दूँगा, </div><div class='q'>वह बाँट में तुम्हारा निज भाग होगा।” </div><div class='q'> <span class="verse" id="V19">१९&#160;</span>उस समय तो तुम गिनती में थोड़े थे, </div><div class='q'>बल्कि बहुत ही थोड़े और उस देश में परदेशी थे। </div><div class='q'> <span class="verse" id="V20">२०&#160;</span>और वे एक जाति से दूसरी जाति में, </div><div class='q'>और एक राज्य से दूसरे में फिरते तो रहे, </div><div class='q'> <span class="verse" id="V21">२१&#160;</span>परन्तु उसने किसी मनुष्य को उन पर अंधेर करने न दिया; </div><div class='q'>और वह राजाओं को उनके निमित्त यह धमकी देता था, </div><div class='q'> <span class="verse" id="V22">२२&#160;</span>“मेरे अभिषिक्तों को मत छूओ, </div><div class='q'>और न मेरे नबियों की हानि करो।” </div><div class='q'> <span class="verse" id="V23">२३&#160;</span>हे समस्त पृथ्वी के लोगों यहोवा का गीत गाओ। </div><div class='q'>प्रतिदिन उसके किए हुए उद्धार का शुभ समाचार सुनाते रहो। </div><div class='q'> <span class="verse" id="V24">२४&#160;</span>अन्यजातियों में उसकी महिमा का, </div><div class='q'>और देश-देश के लोगों में उसके आश्चर्यकर्मों का वर्णन करो। </div><div class='q'> <span class="verse" id="V25">२५&#160;</span>क्योंकि यहोवा महान और स्तुति के अति योग्य है, </div><div class='q'>वह तो सब देवताओं से अधिक भययोग्य है। </div><div class='q'> <span class="verse" id="V26">२६&#160;</span>क्योंकि देश-देश के सब देवता मूर्तियाँ ही हैं; </div><div class='q'>परन्तु यहोवा ही ने स्वर्ग को बनाया है। </div><div class='q'> <span class="verse" id="V27">२७&#160;</span>उसके चारों ओर वैभव और ऐश्वर्य है; </div><div class='q'>उसके स्थान में सामर्थ्य और आनन्द है। </div><div class='q'> <span class="verse" id="V28">२८&#160;</span>हे देश-देश के कुलों, यहोवा का गुणानुवाद करो, </div><div class='q'>यहोवा की महिमा और सामर्थ्य को मानो। </div><div class='q'> <span class="verse" id="V29">२९&#160;</span>यहोवा के नाम की महिमा ऐसी मानो जो उसके नाम के योग्य है। </div><div class='q'>भेंट लेकर उसके सम्मुख आओ, पवित्रता से शोभायमान होकर यहोवा को दण्डवत् करो। </div><div class='q'> <span class="verse" id="V30">३०&#160;</span>हे सारी पृथ्वी के लोगों उसके सामने थरथराओ! </div><div class='q'>जगत ऐसा स्थिर है, कि वह टलने का नहीं। </div><div class='q'> <span class="verse" id="V31">३१&#160;</span>आकाश आनन्द करे और पृथ्वी मगन हो, </div><div class='q'>और जाति-जाति में लोग कहें, “यहोवा राजा हुआ है।” </div><div class='q'> <span class="verse" id="V32">३२&#160;</span>समुद्र और उसमें की सब वस्तुएँ गरज उठें, </div><div class='q'>मैदान और जो कुछ उसमें है सो प्रफुल्लित हों। </div><div class='q'> <span class="verse" id="V33">३३&#160;</span>उसी समय वन के वृक्ष यहोवा के सामने जयजयकार करें, </div><div class='q'>क्योंकि वह पृथ्वी का न्याय करने को आनेवाला है। </div><div class='q'> <span class="verse" id="V34">३४&#160;</span>यहोवा का धन्यवाद करो, क्योंकि वह भला है; </div><div class='q'>उसकी करुणा सदा की है। </div><div class='q'> <span class="verse" id="V35">३५&#160;</span>और यह कहो, “हे हमारे उद्धार करनेवाले परमेश्‍वर हमारा उद्धार कर, </div><div class='q'>और हमको इकट्ठा करके अन्यजातियों से छुड़ा, </div><div class='q'>कि हम तेरे पवित्र नाम का धन्यवाद करें, </div><div class='q'>और तेरी स्तुति करते हुए तेरे विषय बड़ाई करें। (भज. 106:47) </div><div class='q'> <span class="verse" id="V36">३६&#160;</span>अनादिकाल से अनन्तकाल तक इस्राएल का </div><div class='q'>परमेश्‍वर यहोवा धन्य है।” </div><div class='m'>तब सब प्रजा ने “आमीन” कहा: और यहोवा की स्तुति की। (भजन 106:48) </div><div class='p'> <span class="verse" id="V37">३७&#160;</span>तब उसने वहाँ अर्थात् यहोवा की वाचा के सन्दूक के सामने आसाप और उसके भाइयों को छोड़ दिया, कि प्रतिदिन के प्रयोजन के अनुसार वे सन्दूक के सामने नित्य सेवा टहल किया करें,  <span class="verse" id="V38">३८&#160;</span>और अड़सठ भाइयों समेत ओबेदेदोम को, और द्वारपालों के लिये यदूतून के पुत्र ओबेदेदोम और होसा को छोड़ दिया।  <span class="verse" id="V39">३९&#160;</span>फिर उसने सादोक याजक और उसके भाई याजकों को यहोवा के निवास के सामने, जो गिबोन के ऊँचे स्थान में था, ठहरा दिया,  <span class="verse" id="V40">४०&#160;</span>कि वे नित्य सवेरे और सांझ को होमबलि की वेदी पर* यहोवा को होमबलि चढ़ाया करें, और उन सब के अनुसार किया करें, जो यहोवा की व्यवस्था में लिखा है, जिसे उसने इस्राएल को दिया था।  <span class="verse" id="V41">४१&#160;</span>और उनके संग उसने हेमान और यदूतून और दूसरों को भी जो नाम लेकर चुने गए थे ठहरा दिया, कि यहोवा की सदा की करुणा के कारण उसका धन्यवाद करें।  <span class="verse" id="V42">४२&#160;</span>और उनके संग उसने हेमान और यदूतून को बजानेवालों के लिये तुरहियां और झाँझें और परमेश्‍वर के गीत गाने के लिये बाजे दिए, और यदूतून के बेटों को फाटक की रखवाली करने को ठहरा दिया।  <span class="verse" id="V43">४३&#160;</span>निदान प्रजा के सब लोग अपने-अपने घर चले गए, और दाऊद अपने घराने को आशीर्वाद देने लौट गया। </div><ul class='tnav'>
<li><a href='index.htm'>1 इतिहास</a></li>
<li><a href='1CH15.htm'>&lt;</a></li>
<li><a href='1CH.htm'>१६</a></li>
<li><a href='1CH17.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
