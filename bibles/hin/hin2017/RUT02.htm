<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल रूत २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>रूत</a></li>
<li><a href='RUT01.htm'>&lt;</a></li>
<li><a href='RUT.htm'>२</a></li>
<li><a href='RUT03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>रूत का बोआज से मिलना </div><div class='p'> <span class="verse" id="V1">१&#160;</span>नाओमी के पति एलीमेलेक के कुल में उसका एक बड़ा धनी कुटुम्बी था,* जिसका नाम बोआज था।  <span class="verse" id="V2">२&#160;</span>मोआबिन रूत ने नाओमी से कहा, “मुझे किसी खेत में जाने दे, कि जो मुझ पर अनुग्रह की दृष्टि करे, उसके पीछे-पीछे मैं सिला बीनती जाऊँ। उसने कहा, “चली जा, बेटी।”  <span class="verse" id="V3">३&#160;</span>इसलिए वह जाकर एक खेत में लवनेवालों के पीछे बीनने लगी, और जिस खेत में वह संयोग से गई थी वह एलीमेलेक के कुटुम्बी बोआज का था।  <span class="verse" id="V4">४&#160;</span>और बोआज बैतलहम से आकर लवनेवालों से कहने लगा, “यहोवा तुम्हारे संग रहे,” और वे उससे बोले, “यहोवा तुझे आशीष दे।”  <span class="verse" id="V5">५&#160;</span>तब बोआज ने अपने उस सेवक से जो लवनेवालों के ऊपर ठहराया गया था पूछा, “वह किस की कन्या है?”  <span class="verse" id="V6">६&#160;</span>जो सेवक लवनेवालों के ऊपर ठहराया गया था उसने उत्तर दिया, “वह मोआबिन कन्या है, जो नाओमी के संग मोआब देश से लौट आई है।  <span class="verse" id="V7">७&#160;</span>उसने कहा था, 'मुझे लवनेवालों के पीछे-पीछे पूलों के बीच बीनने और बालें बटोरने दे।' तो वह आई, और भोर से अब तक यहीं है, केवल थोड़ी देर तक घर में रही थी।”  <span class="verse" id="V8">८&#160;</span>तब बोआज ने रूत से कहा, “हे मेरी बेटी, क्या तू सुनती है? किसी दूसरे के खेत में बीनने को न जाना, मेरी ही दासियों के संग यहीं रहना।  <span class="verse" id="V9">९&#160;</span>जिस खेत को वे लवती हों उसी पर तेरा ध्यान लगा रहे, और उन्हीं के पीछे-पीछे चला करना*। क्या मैंने जवानों को आज्ञा नहीं दी, कि तुझसे कुछ न कहें? और जब-जब तुझे प्यास लगे, तब-तब तू बरतनों के पास जाकर जवानों का भरा हुआ पानी पीना।”  <span class="verse" id="V10">१०&#160;</span>तब वह भूमि तक झुककर मुँह के बल गिरी, और उससे कहने लगी, “क्या कारण है कि तूने मुझ परदेशिन पर अनुग्रह की दृष्टि करके मेरी सुधि ली है?”  <span class="verse" id="V11">११&#160;</span>बोआज ने उत्तर दिया, “जो कुछ तूने पति की मृत्यु के बाद अपनी सास से किया है, और तू किस प्रकार अपने माता पिता और जन्म-भूमि को छोड़कर ऐसे लोगों में आई है जिनको पहले तू न जानती थी, यह सब मुझे विस्तार के साथ बताया गया है।  <span class="verse" id="V12">१२&#160;</span>यहोवा तेरी करनी का फल दे, और इस्राएल का परमेश्‍वर यहोवा जिसके पंखों के तले तू शरण लेने आई है, तुझे पूरा प्रतिफल दे।”  <span class="verse" id="V13">१३&#160;</span>उसने कहा, “हे मेरे प्रभु, तेरे अनुग्रह की दृष्टि मुझ पर बनी रहे, क्योंकि यद्यपि मैं तेरी दासियों में से किसी के भी बराबर नहीं हूँ, तो भी तूने अपनी दासी के मन में पैठनेवाली बातें कहकर मुझे शान्ति दी है।”  <span class="verse" id="V14">१४&#160;</span>फिर खाने के समय बोआज ने उससे कहा, “यहीं आकर रोटी खा, और अपना कौर सिरके में डूबा।” तो वह लवनेवालों के पास बैठ गई; और उसने उसको भुनी हुई बालें दीं; और वह खाकर तृप्त हुई, वरन् कुछ बचा भी रखा।  <span class="verse" id="V15">१५&#160;</span>जब वह बीनने को उठी, तब बोआज ने अपने जवानों को आज्ञा दी, “उसको पूलों के बीच-बीच में भी बीनने दो, और दोष मत लगाओ।  <span class="verse" id="V16">१६&#160;</span>वरन् मुट्ठी भर जाने पर कुछ-कुछ निकालकर गिरा भी दिया करो, और उसके बीनने के लिये छोड़ दो, और उसे डाँटना मत।”  <span class="verse" id="V17">१७&#160;</span>अतः वह सांझ तक खेत में बीनती रही; तब जो कुछ बीन चुकी उसे फटका*, और वह कोई एपा भर जौ निकला।  <span class="verse" id="V18">१८&#160;</span>तब वह उसे उठाकर नगर में गई, और उसकी सास ने उसका बीना हुआ देखा, और जो कुछ उसने तृप्त होकर बचाया था उसको उसने निकालकर अपनी सास को दिया।  <span class="verse" id="V19">१९&#160;</span>उसकी सास ने उससे पूछा, “आज तू कहाँ बीनती, और कहाँ काम करती थी? धन्य वह हो जिस ने तेरी सुधि ली है।” तब उसने अपनी सास को बता दिया, कि मैंने किस के पास काम किया, और कहा, “जिस पुरुष के पास मैंने आज काम किया उसका नाम बोआज है।”  <span class="verse" id="V20">२०&#160;</span>नाओमी ने अपनी बहू से कहा, “वह यहोवा की ओर से आशीष पाए, क्योंकि उसने न तो जीवित पर से और न मरे हुओं पर से अपनी करुणा हटाई!” फिर नाओमी ने उससे कहा, “वह पुरुष तो हमारा एक कुटुम्बी है, वरन् उनमें से है जिनको हमारी भूमि छुड़ाने का अधिकार है।”  <span class="verse" id="V21">२१&#160;</span>फिर रूत मोआबिन बोली, “उसने मुझसे यह भी कहा, 'जब तक मेरे सेवक मेरी सारी कटनी पूरी न कर चुकें तब तक उन्हीं के संग-संग लगी रह।'”  <span class="verse" id="V22">२२&#160;</span>नाओमी ने अपनी बहु रूत से कहा, “मेरी बेटी यह अच्छा भी है, कि तू उसी की दासियों के साथ-साथ जाया करे, और वे तुझको दूसरे के खेत में न मिलें।”  <span class="verse" id="V23">२३&#160;</span>इसलिए रूत जौ और गेहूँ दोनों की कटनी के अन्त तक बीनने के लिये बोआज की दासियों के साथ-साथ लगी रही; और अपनी सास के यहाँ रहती थी। </div><ul class='tnav'>
<li><a href='index.htm'>रूत</a></li>
<li><a href='RUT01.htm'>&lt;</a></li>
<li><a href='RUT.htm'>२</a></li>
<li><a href='RUT03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
