<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल नीतिवचन ८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>नीतिवचन</a></li>
<li><a href='PRO07.htm'>&lt;</a></li>
<li><a href='PRO.htm'>८</a></li>
<li><a href='PRO09.htm'>&gt;</a></li>
</ul>
<div class="main">
 
<div class='chapterlabel' id="V0"> ८</div><div class='s'>ज्ञान की श्रेष्ठता </div><div class='q'> <span class="verse" id="V1">१&#160;</span>क्या बुद्धि नहीं पुकारती है? </div><div class='q'>क्या समझ ऊँचे शब्द से नहीं बोलती है? </div><div class='q'> <span class="verse" id="V2">२&#160;</span>बुद्धि तो मार्ग के ऊँचे स्थानों पर, </div><div class='q'>और चौराहों में खड़ी होती है*; </div><div class='q'> <span class="verse" id="V3">३&#160;</span>फाटकों के पास नगर के पैठाव में, </div><div class='q'>और द्वारों ही में वह ऊँचे स्वर से कहती है, </div><div class='q'> <span class="verse" id="V4">४&#160;</span>“हे लोगों, मैं तुम को पुकारती हूँ, </div><div class='q'>और मेरी बातें सब मनुष्यों के लिये हैं। </div><div class='q'> <span class="verse" id="V5">५&#160;</span>हे भोलों, चतुराई सीखो; </div><div class='q'>और हे मूर्खों, अपने मन में समझ लो </div><div class='q'> <span class="verse" id="V6">६&#160;</span>सुनो, क्योंकि मैं उत्तम बातें कहूँगी, </div><div class='q'>और जब मुँह खोलूँगी, तब उससे सीधी बातें निकलेंगी; </div><div class='q'> <span class="verse" id="V7">७&#160;</span>क्योंकि मुझसे सच्चाई की बातों का वर्णन होगा; </div><div class='q'>दुष्टता की बातों से मुझ को घृणा आती है। </div><div class='q'> <span class="verse" id="V8">८&#160;</span>मेरे मुँह की सब बातें धर्म की होती हैं, </div><div class='q'>उनमें से कोई टेढ़ी या उलट फेर की बात नहीं निकलती है। </div><div class='q'> <span class="verse" id="V9">९&#160;</span>समझवाले के लिये वे सब सहज, </div><div class='q'>और ज्ञान प्राप्त करनेवालों के लिये अति सीधी हैं। </div><div class='q'> <span class="verse" id="V10">१०&#160;</span>चाँदी नहीं, मेरी शिक्षा ही को चुन लो, </div><div class='q'>और उत्तम कुन्दन से बढ़कर ज्ञान को ग्रहण करो। </div><div class='q'> <span class="verse" id="V11">११&#160;</span>क्योंकि बुद्धि, बहुमूल्य रत्नों से भी अच्छी है, </div><div class='q'>और सारी मनभावनी वस्तुओं में कोई भी उसके तुल्य नहीं है। </div><div class='q'> <span class="verse" id="V12">१२&#160;</span>मैं जो बुद्धि हूँ, और मैं चतुराई में वास करती हूँ*, </div><div class='q'>और ज्ञान और विवेक को प्राप्त करती हूँ। </div><div class='q'> <span class="verse" id="V13">१३&#160;</span>यहोवा का भय मानना बुराई से बैर रखना है। </div><div class='q'>घमण्ड और अहंकार, बुरी चाल से, </div><div class='q'>और उलट फेर की बात से मैं बैर रखती हूँ। </div><div class='q'> <span class="verse" id="V14">१४&#160;</span>उत्तम युक्ति, और खरी बुद्धि मेरी ही है, मुझ में समझ है, </div><div class='q'>और पराक्रम भी मेरा है। </div><div class='q'> <span class="verse" id="V15">१५&#160;</span>मेरे ही द्वारा राजा राज्य करते हैं, </div><div class='q'>और अधिकारी धर्म से शासन करते हैं; (रोमियों. 13:1) </div><div class='q'> <span class="verse" id="V16">१६&#160;</span>मेरे ही द्वारा राजा, </div><div class='q'>हाकिम और पृथ्वी के सब न्यायी शासन करते हैं। </div><div class='q'> <span class="verse" id="V17">१७&#160;</span>जो मुझसे प्रेम रखते हैं, उनसे मैं भी प्रेम रखती हूँ, </div><div class='q'>और जो मुझ को यत्न से तड़के उठकर खोजते हैं, वे मुझे पाते हैं। </div><div class='q'> <span class="verse" id="V18">१८&#160;</span>धन और प्रतिष्ठा, </div><div class='q'>शाश्‍वत धन और धार्मिकता मेरे पास हैं। </div><div class='q'> <span class="verse" id="V19">१९&#160;</span>मेरा फल शुद्ध सोने से, </div><div class='q'>वरन् कुन्दन से भी उत्तम है, </div><div class='q'>और मेरी उपज उत्तम चाँदी से अच्छी है। </div><div class='q'> <span class="verse" id="V20">२०&#160;</span>मैं धर्म के मार्ग में, </div><div class='q'>और न्याय की डगरों के बीच में चलती हूँ, </div><div class='q'> <span class="verse" id="V21">२१&#160;</span>जिससे मैं अपने प्रेमियों को धन-सम्‍पत्ति का भागी करूँ, </div><div class='q'>और उनके भण्डारों को भर दूँ। </div><div class='q'> <span class="verse" id="V22">२२&#160;</span>“यहोवा ने मुझे काम करने के आरम्भ में, </div><div class='q'>वरन् अपने प्राचीनकाल के कामों से भी पहले उत्‍पन्‍न किया*। </div><div class='q'> <span class="verse" id="V23">२३&#160;</span>मैं सदा से वरन् आदि ही से पृथ्वी की सृष्टि से पहले ही से ठहराई गई हूँ। </div><div class='q'> <span class="verse" id="V24">२४&#160;</span>जब न तो गहरा सागर था, </div><div class='q'>और न जल के सोते थे, तब ही से मैं उत्‍पन्‍न हुई। </div><div class='q'> <span class="verse" id="V25">२५&#160;</span>जब पहाड़ और पहाड़ियाँ स्थिर न की गई थीं, </div><div class='q'>तब ही से मैं उत्‍पन्‍न हुई। (यूह. 1:1,2, यूह. 17:24, कुलुस्सियों. 1:17) </div><div class='q'> <span class="verse" id="V26">२६&#160;</span>जब यहोवा ने न तो पृथ्वी </div><div class='q'>और न मैदान, न जगत की धूलि के परमाणु बनाए थे, इनसे पहले मैं उत्‍पन्‍न हुई। </div><div class='q'> <span class="verse" id="V27">२७&#160;</span>जब उसने आकाश को स्थिर किया, तब मैं वहाँ थी, </div><div class='q'>जब उसने गहरे सागर के ऊपर आकाशमण्डल ठहराया, </div><div class='q'> <span class="verse" id="V28">२८&#160;</span>जब उसने आकाशमण्डल को ऊपर से स्थिर किया, </div><div class='q'>और गहरे सागर के सोते फूटने लगे, </div><div class='q'> <span class="verse" id="V29">२९&#160;</span>जब उसने समुद्र की सीमा ठहराई, </div><div class='q'>कि जल उसकी आज्ञा का उल्लंघन न कर सके, </div><div class='q'>और जब वह पृथ्वी की नींव की डोरी लगाता था, </div><div class='q'> <span class="verse" id="V30">३०&#160;</span>तब मैं प्रधान कारीगर के समान उसके पास थी; </div><div class='q'>और प्रतिदिन मैं उसकी प्रसन्नता थी, </div><div class='q'>और हर समय उसके सामने आनन्दित रहती थी। </div><div class='q'> <span class="verse" id="V31">३१&#160;</span>मैं उसकी बसाई हुई पृथ्वी से प्रसन्‍न थी </div><div class='q'>और मेरा सुख मनुष्यों की संगति से होता था। </div><div class='q'> <span class="verse" id="V32">३२&#160;</span>“इसलिए अब हे मेरे पुत्रों, मेरी सुनो; </div><div class='q'>क्या ही धन्य हैं वे जो मेरे मार्ग को पकड़े रहते हैं। </div><div class='q'> <span class="verse" id="V33">३३&#160;</span>शिक्षा को सुनो, और बुद्धिमान हो जाओ, </div><div class='q'>उसको अनसुना न करो। </div><div class='q'> <span class="verse" id="V34">३४&#160;</span>क्या ही धन्य है वह मनुष्य जो मेरी सुनता, </div><div class='q'>वरन् मेरी डेवढ़ी पर प्रतिदिन खड़ा रहता, </div><div class='q'>और मेरे द्वारों के खम्भों के पास दृष्टि लगाए रहता है। </div><div class='q'> <span class="verse" id="V35">३५&#160;</span>क्योंकि जो मुझे पाता है, वह जीवन को पाता है, </div><div class='q'>और यहोवा उससे प्रसन्‍न होता है। </div><div class='q'> <span class="verse" id="V36">३६&#160;</span>परन्तु जो मुझे ढूँढ़ने में विफल होता है, वह अपने ही पर उपद्रव करता है; </div><div class='q'>जितने मुझसे बैर रखते, वे मृत्यु से प्रीति रखते हैं।” </div><ul class='tnav'>
<li><a href='index.htm'>नीतिवचन</a></li>
<li><a href='PRO07.htm'>&lt;</a></li>
<li><a href='PRO.htm'>८</a></li>
<li><a href='PRO09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
