<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल व्यवस्थाविवरण ३३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>व्यवस्थाविवरण</a></li>
<li><a href='DEU32.htm'>&lt;</a></li>
<li><a href='DEU.htm'>३३</a></li>
<li><a href='DEU34.htm'>&gt;</a></li>
</ul>
<div class="main">
 
<div class='chapterlabel' id="V0"> ३३</div><div class='s'>मूसा का इस्राएलियों को दिया हुआ आशीर्वाद </div><div class='p'> <span class="verse" id="V1">१&#160;</span>जो आशीर्वाद परमेश्‍वर के जन* मूसा ने अपनी मृत्यु से पहले इस्राएलियों को दिया वह यह है।  <span class="verse" id="V2">२&#160;</span>उसने कहा, </div><div class='q'>“यहोवा सीनै से आया, और सेईर से उनके लिये उदय हुआ; </div><div class='q'>उसने पारान पर्वत पर से अपना तेज दिखाया, </div><div class='q'>और लाखों पवित्रों के मध्य में से आया, </div><div class='q'>उसके दाहिने हाथ से उनके लिये ज्वालामय विधियाँ निकलीं। (यूह. 1:4) </div><div class='q'> <span class="verse" id="V3">३&#160;</span>वह निश्चय लोगों से प्रेम करता है; </div><div class='q'>उसके सब पवित्र लोग तेरे हाथ में हैं; </div><div class='q'>वे तेरे पाँवों के पास बैठे रहते हैं, </div><div class='q'>एक-एक तेरे वचनों से लाभ उठाता है। (इफि. 1:8) </div><div class='q'> <span class="verse" id="V4">४&#160;</span>मूसा ने हमें व्यवस्था दी, और वह याकूब की मण्डली का निज भाग ठहरी। </div><div class='q'> <span class="verse" id="V5">५&#160;</span>जब प्रजा के मुख्य-मुख्य पुरुष, और इस्राएल के सभी गोत्र एक संग होकर एकत्रित हुए, </div><div class='q'>तब वह यशूरून में राजा ठहरा। </div><div class='s'>रूबेन को आशीर्वाद </div><div class='p'> <span class="verse" id="V6">६&#160;</span>“रूबेन न मरे, वरन् जीवित रहे, तो भी उसके यहाँ के मनुष्य थोड़े हों।” </div><div class='s'>यहूदा को आशीर्वाद </div><div class='p'> <span class="verse" id="V7">७&#160;</span>और यहूदा पर यह आशीर्वाद हुआ जो मूसा ने कहा, </div><div class='q'>“हे यहोवा तू यहूदा की सुन, </div><div class='q'>और उसे उसके लोगों के पास पहुँचा*। </div><div class='q'>वह अपने लिये आप अपने हाथों से लड़ा, </div><div class='q'>और तू ही उसके द्रोहियों के विरुद्ध उसका सहायक हो।” </div><div class='s'>लेवी को आशीर्वाद </div><div class='p'> <span class="verse" id="V8">८&#160;</span>फिर लेवी के विषय में उसने कहा, </div><div class='q'>“तेरे तुम्मीम और ऊरीम तेरे भक्त के पास हैं, जिसको तूने मस्सा में परख लिया, </div><div class='q'>और जिसके साथ मरीबा नामक सोते पर तेरा वाद-विवाद हुआ; </div><div class='q'> <span class="verse" id="V9">९&#160;</span>उसने तो अपने माता-पिता के विषय में कहा, 'मैं उनको नहीं जानता;' </div><div class='q'>और न तो उसने अपने भाइयों को अपना माना, और न अपने पुत्रों को पहचाना। </div><div class='q'>क्योंकि उन्होंने तेरी बातें मानीं, और वे तेरी वाचा का पालन करते हैं। (मत्ती 10:37) </div><div class='q'> <span class="verse" id="V10">१०&#160;</span>वे याकूब को तेरे नियम, और इस्राएल को तेरी व्यवस्था सिखाएँगे; </div><div class='q'>और तेरे आगे धूप और तेरी वेदी पर सर्वांग पशु को होमबलि करेंगे। </div><div class='q'> <span class="verse" id="V11">११&#160;</span>हे यहोवा, उसकी सम्पत्ति पर आशीष दे, और उसके हाथों की सेवा को ग्रहण कर; </div><div class='q'>उसके विरोधियों और बैरियों की कमर पर ऐसा मार, कि वे फिर न उठ सके।” </div><div class='s'>बिन्यामीन को आशीर्वाद </div><div class='p'> <span class="verse" id="V12">१२&#160;</span>फिर उसने बिन्यामीन के विषय में कहा, </div><div class='q'>“यहोवा का वह प्रिय जन, उसके पास निडर वास करेगा; </div><div class='q'>और वह दिन भर उस पर छाया करेगा, </div><div class='q'>और वह उसके कंधों के बीच रहा करता है*।” (2 थिस्स. 2:13) </div><div class='s'>यूसुफ को आशीर्वाद </div><div class='p'> <span class="verse" id="V13">१३&#160;</span>फिर यूसुफ के विषय में उसने कहा; </div><div class='q'>“इसका देश यहोवा से आशीष पाए </div><div class='q'>अर्थात् आकाश के अनमोल पदार्थ और ओस, </div><div class='q'>और वह गहरा जल जो नीचे है, </div><div class='q'> <span class="verse" id="V14">१४&#160;</span>और सूर्य के पकाए हुए अनमोल फल, </div><div class='q'>और जो अनमोल पदार्थ मौसम के उगाए उगते हैं, </div><div class='q'> <span class="verse" id="V15">१५&#160;</span>और प्राचीन पहाड़ों के उत्तम पदार्थ, </div><div class='q'>और सनातन पहाड़ियों के अनमोल पदार्थ, </div><div class='q'> <span class="verse" id="V16">१६&#160;</span>और पृथ्वी और जो अनमोल पदार्थ उसमें भरें हैं, </div><div class='q'>और जो झाड़ी में रहता था उसकी प्रसन्नता। </div><div class='q'>इन सभी के विषय में यूसुफ के सिर पर, </div><div class='q'>अर्थात् उसी के सिर के चाँद पर जो अपने भाइयों से अलग हुआ था आशीष ही आशीष फले। </div><div class='q'> <span class="verse" id="V17">१७&#160;</span>वह प्रतापी है, मानो गाय का पहलौठा है, और उसके सींग जंगली बैल के से हैं; </div><div class='q'>उनसे वह देश-देश के लोगों को, वरन् पृथ्वी के छोर तक के सब मनुष्यों को ढकेलेगा; </div><div class='q'>वे एप्रैम के लाखों-लाख, और मनश्शे के हजारों-हजार हैं।” </div><div class='s'>जबूलून और इस्साकार को आशीर्वाद </div><div class='p'> <span class="verse" id="V18">१८&#160;</span>फिर जबूलून के विषय में उसने कहा, </div><div class='q'>“हे जबूलून, तू बाहर निकलते समय, </div><div class='q'>और हे इस्साकार, तू अपने डेरों में आनन्द करे। </div><div class='q'> <span class="verse" id="V19">१९&#160;</span>वे देश-देश के लोगों को पहाड़ पर बुलाएँगे; </div><div class='q'>वे वहाँ धर्मयज्ञ करेंगे; </div><div class='q'>क्योंकि वे समुद्र का धन, और रेत में छिपे हुए अनमोल पदार्थ से लाभ उठाएँगे।” </div><div class='s'>गाद को आशीर्वाद </div><div class='p'> <span class="verse" id="V20">२०&#160;</span>फिर गाद के विषय में उसने कहा, </div><div class='q'>“धन्य वह है जो गाद को बढ़ाता है! </div><div class='q'>गाद तो सिंहनी के समान रहता है, </div><div class='q'>और बाँह को, वरन् सिर के चाँद तक को फाड़ डालता है। </div><div class='q'> <span class="verse" id="V21">२१&#160;</span>और उसने पहला अंश तो अपने लिये चुन लिया, </div><div class='q'>क्योंकि वहाँ सरदार के योग्य भाग रखा हुआ था; </div><div class='q'>तब उसने प्रजा के मुख्य-मुख्य पुरुषों के संग आकर यहोवा का ठहराया हुआ धर्म, </div><div class='q'>और इस्राएल के साथ होकर उसके नियम का प्रतिपालन किया।” </div><div class='s'>दान को आशीर्वाद </div><div class='p'> <span class="verse" id="V22">२२&#160;</span>फिर दान के विषय में उसने कहा, </div><div class='q'>“दान तो बाशान से कूदनेवाला सिंह का बच्चा है।” </div><div class='s'>नप्ताली को आशीर्वाद </div><div class='p'> <span class="verse" id="V23">२३&#160;</span>फिर नप्ताली के विषय में उसने कहा, </div><div class='q'>“हे नप्ताली, तू जो यहोवा की प्रसन्नता से तृप्त, </div><div class='q'>और उसकी आशीष से भरपूर है, </div><div class='q'>तू पश्चिम और दक्षिण के देश का अधिकारी हो।” </div><div class='s'>आशेर को आशीर्वाद </div><div class='p'> <span class="verse" id="V24">२४&#160;</span>फिर आशेर के विषय में उसने कहा, </div><div class='q'>“आशेर पुत्रों के विषय में आशीष पाए; </div><div class='q'>वह अपने भाइयों में प्रिय रहे, </div><div class='q'>और अपना पाँव तेल में डुबोए। </div><div class='q'> <span class="verse" id="V25">२५&#160;</span>तेरे जूते लोहे और पीतल के होंगे, </div><div class='q'>और जैसे तेरे दिन वैसी ही तेरी शक्ति हो। </div><div class='s'>मूसा द्वारा परमेश्‍वर की स्तुति </div><div class='q'> <span class="verse" id="V26">२६&#160;</span>“हे यशूरून, परमेश्‍वर के तुल्य और कोई नहीं है, </div><div class='q'>वह तेरी सहायता करने को आकाश पर, </div><div class='q'>और अपना प्रताप दिखाता हुआ </div><div class='q'>आकाशमण्डल पर सवार होकर चलता है। </div><div class='q'> <span class="verse" id="V27">२७&#160;</span>अनादि परमेश्‍वर तेरा गृहधाम है, </div><div class='q'>और नीचे सनातन भुजाएँ हैं। </div><div class='q'>वह शत्रुओं को तेरे सामने से निकाल देता, </div><div class='q'>और कहता है, उनको सत्यानाश कर दे। </div><div class='q'> <span class="verse" id="V28">२८&#160;</span>और इस्राएल निडर बसा रहता है, </div><div class='q'>अन्न और नये दाखमधु के देश में याकूब का सोता अकेला ही रहता है; </div><div class='q'>और उसके ऊपर के आकाश से ओस पड़ा करती है। </div><div class='q'> <span class="verse" id="V29">२९&#160;</span>हे इस्राएल, तू क्या ही धन्य है! </div><div class='q'>हे यहोवा से उद्धार पाई हुई प्रजा, तेरे तुल्य कौन है? </div><div class='q'>वह तो तेरी सहायता के लिये ढाल, और तेरे प्रताप के लिये तलवार है; </div><div class='q'>तेरे शत्रु तुझे सराहेंगे, </div><div class='q'>और तू उनके ऊँचे स्थानों को रौंदेगा।” </div><ul class='tnav'>
<li><a href='index.htm'>व्यवस्थाविवरण</a></li>
<li><a href='DEU32.htm'>&lt;</a></li>
<li><a href='DEU.htm'>३३</a></li>
<li><a href='DEU34.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
