<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यहेजकेल ३९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यहेजकेल</a></li>
<li><a href='EZK38.htm'>&lt;</a></li>
<li><a href='EZK.htm'>३९</a></li>
<li><a href='EZK40.htm'>&gt;</a></li>
</ul>
<div class="main">
 
<div class='chapterlabel' id="V0"> ३९</div><div class='s'>गोग की सेनाओं का नष्ट किया जाना </div><div class='p'> <span class="verse" id="V1">१&#160;</span>“फिर हे मनुष्य के सन्तान, गोग के विरुद्ध भविष्यद्वाणी करके यह कह, हे गोग, हे रोश, मेशेक और तूबल के प्रधान, परमेश्‍वर यहोवा यह कहता है : मैं तेरे विरुद्ध हूँ।  <span class="verse" id="V2">२&#160;</span>मैं तुझे घुमा ले आऊँगा, और उत्तर दिशा के दूर-दूर देशों से चढ़ा ले आऊँगा, और इस्राएल के पहाड़ों पर पहुँचाऊँगा।  <span class="verse" id="V3">३&#160;</span>वहाँ मैं तेरा धनुष तेरे बाएँ हाथ से गिराऊँगा, और तेरे तीरों को तेरे दाहिनी हाथ से गिरा दूँगा।  <span class="verse" id="V4">४&#160;</span>तू अपने सारे दलों और अपने साथ की सारी जातियों समेत इस्राएल के पहाड़ों पर मार डाला जाएगा; मैं तुझे भाँति-भाँति के माँसाहारी पक्षियों और वन-पशुओं का आहार कर दूँगा।  <span class="verse" id="V5">५&#160;</span>तू खेत में गिरेगा, क्योंकि मैं ही ने ऐसा कहा है, परमेश्‍वर यहोवा की यही वाणी है।  <span class="verse" id="V6">६&#160;</span>मैं मागोग में और द्वीपों के निडर रहनेवालों* के बीच आग लगाऊँगा; और वे जान लेंगे कि मैं यहोवा हूँ। (अमो. 1:10)  <span class="verse" id="V7">७&#160;</span>“मैं अपनी प्रजा इस्राएल के बीच अपना नाम प्रगट करूँगा; और अपना पवित्र नाम फिर अपवित्र न होने दूँगा; तब जाति-जाति के लोग भी जान लेंगे कि मैं यहोवा, इस्राएल का पवित्र हूँ।  <span class="verse" id="V8">८&#160;</span>यह घटना होनेवाली है और वह हो जाएगी, परमेश्‍वर यहोवा की यही वाणी है। यह वही दिन है जिसकी चर्चा मैंने की है।  <span class="verse" id="V9">९&#160;</span>“तब इस्राएल के नगरों के रहनेवाले निकलेंगे और हथियारों में आग लगाकर जला देंगे, ढाल, और फरी, धनुष, और तीर, लाठी, बर्छे, सब को वे सात वर्ष तक जलाते रहेंगे।  <span class="verse" id="V10">१०&#160;</span>इस कारण वे मैदान में लकड़ी न बीनेंगे, न जंगल में काटेंगे, क्योंकि वे हथियारों ही को जलाया करेंगे; वे अपने लूटनेवाले को लूटेंगे, और अपने छीननेवालों से छीनेंगे, परमेश्‍वर यहोवा की यही वाणी है। </div><div class='s'>गोग का कब्रिस्तान </div><div class='p'> <span class="verse" id="V11">११&#160;</span>“उस समय मैं गोग को इस्राएल के देश में कब्रिस्तान दूँगा, वह ताल की पूर्व ओर होगा; वह आने जानेवालों की तराई कहलाएगी, और आने जानेवालों को वहाँ रुकना पड़ेगा; वहाँ सब भीड़ समेत गोग को मिट्टी दी जाएगी और उस स्थान का नाम गोग की भीड़ की तराई पड़ेगा।  <span class="verse" id="V12">१२&#160;</span>इस्राएल का घराना उनको सात महीने तक मिट्टी देता रहेगा ताकि अपने देश को शुद्ध करे।  <span class="verse" id="V13">१३&#160;</span>देश के सब लोग मिलकर उनको मिट्टी देंगे; और जिस समय मेरी महिमा होगी, उस समय उनका भी नाम बड़ा होगा, परमेश्‍वर यहोवा की यही वाणी है।  <span class="verse" id="V14">१४&#160;</span>तब वे मनुष्यों को नियुक्त करेंगे, जो निरन्तर इसी काम में लगे रहेंगे, अर्थात् देश में घूम-घामकर आने जानेवालों के संग होकर देश को शुद्ध करने के लिये उनको जो भूमि के ऊपर पड़े हों, मिट्टी देंगे; और सात महीने के बीतने तक वे ढूँढ़-ढूँढ़कर यह काम करते रहेंगे।  <span class="verse" id="V15">१५&#160;</span>देश में आने जानेवालों में से जब कोई मनुष्य की हड्डी देखे, तब उसके पास एक चिन्ह खड़ा करेगा, यह उस समय तक बना रहेगा जब तक मिट्टी देनेवाले उसे गोग की भीड़ की तराई में गाड़ न दें।  <span class="verse" id="V16">१६&#160;</span>वहाँ के नगर का नाम भी 'हमोना' है। इस प्रकार देश शुद्ध किया जाएगा। </div><div class='s'>एक विजयी महोत्सव </div><div class='p'> <span class="verse" id="V17">१७&#160;</span>“फिर हे मनुष्य के सन्तान, परमेश्‍वर यहोवा यह कहता है : भाँति-भाँति के सब पक्षियों और सब वन-पशुओं को आज्ञा दे, इकट्ठे होकर आओ*, मेरे इस बड़े यज्ञ में जो मैं तुम्हारे लिये इस्राएल के पहाड़ों पर करता हूँ, हर एक दिशा से इकट्ठे हो कि तुम माँस खाओ और लहू पीओ।  <span class="verse" id="V18">१८&#160;</span>तुम शूरवीरों का माँस खाओगे, और पृथ्वी के प्रधानों का लहू पीओगे और मेढ़ों, मेम्नों, बकरों और बैलों का भी जो सबके सब बाशान के तैयार किए हुए होंगे।  <span class="verse" id="V19">१९&#160;</span>मेरे उस भोज की चर्बी से जो मैं तुम्हारे लिये करता हूँ, तुम खाते-खाते अघा जाओगे, और उसका लहू पीते-पीते छक जाओगे।  <span class="verse" id="V20">२०&#160;</span>तुम मेरी मेज पर घोड़ों, सवारों, शूरवीरों, और सब प्रकार के योद्धाओं से तृप्त होंगे, परमेश्‍वर यहोवा की यही वाणी है। </div><div class='s'>इस्राएल की पुनः स्थापना </div><div class='p'> <span class="verse" id="V21">२१&#160;</span>“मैं जाति-जाति के बीच अपनी महिमा प्रगट करूँगा, और जाति-जाति के सब लोग मेरे न्याय के काम जो मैं करूँगा, और मेरा हाथ जो उन पर पड़ेगा, देख लेंगे।  <span class="verse" id="V22">२२&#160;</span>उस दिन से आगे इस्राएल का घराना जान लेगा कि यहोवा हमारा परमेश्‍वर है।  <span class="verse" id="V23">२३&#160;</span>जाति-जाति के लोग भी जान लेंगे कि इस्राएल का घराना अपने अधर्म के कारण बँधुआई में गया था; क्योंकि उन्होंने मुझसे ऐसा विश्वासघात किया कि मैंने अपना मुँह उनसे मोड़ लिया और उनको उनके बैरियों के वश कर दिया, और वे सब तलवार से मारे गए।  <span class="verse" id="V24">२४&#160;</span>मैंने उनकी अशुद्धता और अपराधों के अनुसार उनसे बर्ताव करके उनसे अपना मुँह मोड़ लिया था।  <span class="verse" id="V25">२५&#160;</span>“इसलिए परमेश्‍वर यहोवा यह कहता है : अब मैं याकूब को बँधुआई से लौटा लाऊँगा, और इस्राएल के सारे घराने पर दया करूँगा; और अपने पवित्र नाम के लिये मुझे जलन होगी।  <span class="verse" id="V26">२६&#160;</span>तब उस सारे विश्वासघात के कारण जो उन्होंने मेरे विरुद्ध किया वे लज्जित होंगे; और अपने देश में निडर रहेंगे; और कोई उनको न डराएगा।  <span class="verse" id="V27">२७&#160;</span>जब मैं उनको जाति-जाति के बीच से लौटा लाऊँगा, और उन शत्रुओं के देशों से इकट्ठा करूँगा, तब बहुत जातियों की दृष्टि में उनके द्वारा पवित्र ठहरूँगा।  <span class="verse" id="V28">२८&#160;</span>तब वे जान लेंगे कि यहोवा हमारा परमेश्‍वर है, क्योंकि मैंने उनको जाति-जाति में बँधुआ करके फिर उनके निज देश में इकट्ठा किया है। मैं उनमें से किसी को फिर परदेश में न छोड़ूँगा,  <span class="verse" id="V29">२९&#160;</span>और उनसे अपना मुँह फिर कभी न मोड़ लूँगा, क्योंकि मैंने इस्राएल के घराने पर अपना आत्मा उण्डेला है, परमेश्‍वर यहोवा की यही वाणी है।” </div><ul class='tnav'>
<li><a href='index.htm'>यहेजकेल</a></li>
<li><a href='EZK38.htm'>&lt;</a></li>
<li><a href='EZK.htm'>३९</a></li>
<li><a href='EZK40.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
