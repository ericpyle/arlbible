<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल गलातियों ४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>गलातियों</a></li>
<li><a href='GAL03.htm'>&lt;</a></li>
<li><a href='GAL.htm'>४</a></li>
<li><a href='GAL05.htm'>&gt;</a></li>
</ul>
<div class="main">
 
<div class='chapterlabel' id="V0"> ४</div><div class='s'>मसीह में परमेश्‍वर के स्वतंत्र पुत्र </div><div class='p'> <span class="verse" id="V1">१&#160;</span>मैं यह कहता हूँ, कि वारिस जब तक बालक है, यद्यपि सब वस्तुओं का स्वामी है, तो भी उसमें और दास में कुछ भेद नहीं।  <span class="verse" id="V2">२&#160;</span>परन्तु पिता के ठहराए हुए समय तक रक्षकों और भण्डारियों के वश में रहता है। </div><div class='p'> <span class="verse" id="V3">३&#160;</span>वैसे ही हम भी, जब बालक थे, तो संसार की आदि शिक्षा के वश में होकर दास बने हुए थे।  <span class="verse" id="V4">४&#160;</span>परन्तु जब समय पूरा हुआ*, तो परमेश्‍वर ने अपने पुत्र को भेजा, जो स्त्री से जन्मा, और व्यवस्था के अधीन उत्‍पन्‍न हुआ।  <span class="verse" id="V5">५&#160;</span>ताकि व्यवस्था के अधीनों को मोल लेकर छुड़ा ले, और हमको लेपालक होने का पद मिले। </div><div class='p'> <span class="verse" id="V6">६&#160;</span>और तुम जो पुत्र हो, इसलिए परमेश्‍वर ने अपने पुत्र के आत्मा* को, जो ‘हे अब्बा, हे पिता’ कहकर पुकारता है, हमारे हृदय में भेजा है।  <span class="verse" id="V7">७&#160;</span>इसलिए तू अब दास नहीं, परन्तु पुत्र है; और जब पुत्र हुआ, तो परमेश्‍वर के द्वारा वारिस भी हुआ। </div><div class='s'>कलीसिया के लिये पौलुस की चिन्ता </div><div class='p'> <span class="verse" id="V8">८&#160;</span>फिर पहले, तो तुम परमेश्‍वर को न जानकर उनके दास थे जो स्वभाव में देवता नहीं। (यशा. 37:19, यिर्म. 2:11)  <span class="verse" id="V9">९&#160;</span>पर अब जो तुम ने परमेश्‍वर को पहचान लिया वरन् परमेश्‍वर ने तुम को पहचाना, तो उन निर्बल और निकम्मी आदि शिक्षा की बातों की ओर क्यों फिरते हो, जिनके तुम दोबारा दास होना चाहते हो? </div><div class='p'> <span class="verse" id="V10">१०&#160;</span>तुम दिनों और महीनों और नियत समयों और वर्षों को मानते हो।  <span class="verse" id="V11">११&#160;</span>मैं तुम्हारे विषय में डरता हूँ, कहीं ऐसा न हो, कि जो परिश्रम मैंने तुम्हारे लिये किया है वह व्यर्थ ठहरे। </div><div class='p'> <span class="verse" id="V12">१२&#160;</span>हे भाइयों, मैं तुम से विनती करता हूँ, तुम मेरे समान हो जाओ: क्योंकि मैं भी तुम्हारे समान हुआ हूँ; तुम ने मेरा कुछ बिगाड़ा नहीं।  <span class="verse" id="V13">१३&#160;</span>पर तुम जानते हो, कि पहले पहल मैंने शरीर की निर्बलता के कारण तुम्हें सुसमाचार सुनाया।  <span class="verse" id="V14">१४&#160;</span>और तुम ने मेरी शारीरिक दशा को जो तुम्हारी परीक्षा का कारण थी, तुच्छ न जाना; न उसने घृणा की; और परमेश्‍वर के दूत वरन् मसीह के समान मुझे ग्रहण किया। </div><div class='p'> <span class="verse" id="V15">१५&#160;</span>तो वह तुम्हारा आनन्द कहाँ गया? मैं तुम्हारा गवाह हूँ, कि यदि हो सकता, तो तुम अपनी आँखें भी निकालकर मुझे दे देते।  <span class="verse" id="V16">१६&#160;</span>तो क्या तुम से सच बोलने के कारण मैं तुम्हारा बैरी हो गया हूँ। (आमो. 5:10) </div><div class='p'> <span class="verse" id="V17">१७&#160;</span>वे तुम्हें मित्र बनाना तो चाहते हैं, पर भली मनसा से नहीं; वरन् तुम्हें मुझसे अलग करना चाहते हैं, कि तुम उन्हीं के साथ हो जाओ।  <span class="verse" id="V18">१८&#160;</span>पर उत्साही होना अच्छा है, कि भली बात में हर समय यत्न किया जाए, न केवल उसी समय, कि जब मैं तुम्हारे साथ रहता हूँ। </div><div class='p'> <span class="verse" id="V19">१९&#160;</span>हे मेरे बालकों, जब तक तुम में मसीह का रूप न बन जाए, तब तक मैं तुम्हारे लिये फिर जच्चा के समान पीड़ाएँ सहता हूँ।  <span class="verse" id="V20">२०&#160;</span>इच्छा तो यह होती है, कि अब तुम्हारे पास आकर और ही प्रकार से बोलूँ, क्योंकि तुम्हारे विषय में मैं विकल हूँ। </div><div class='s'>दो वाचा : सारा और हाजिरा </div><div class='p'> <span class="verse" id="V21">२१&#160;</span>तुम जो व्यवस्था के अधीन होना चाहते हो, मुझसे कहो, क्या तुम व्यवस्था की नहीं सुनते?  <span class="verse" id="V22">२२&#160;</span>यह लिखा है, कि अब्राहम के दो पुत्र हुए; एक दासी से, और एक स्वतंत्र स्त्री से। (उत्प. 16:5, उत्प. 21:2)  <span class="verse" id="V23">२३&#160;</span>परन्तु जो दासी से हुआ, वह शारीरिक रीति से जन्मा, और जो स्वतंत्र स्त्री से हुआ, वह प्रतिज्ञा के अनुसार जन्मा। </div><div class='p'> <span class="verse" id="V24">२४&#160;</span>इन बातों में दृष्टान्त है, ये स्त्रियाँ मानो दो वाचाएँ हैं, एक तो सीनै पहाड़ की जिससे दास ही उत्‍पन्‍न होते हैं; और वह हाजिरा है।  <span class="verse" id="V25">२५&#160;</span>और हाजिरा मानो अरब का सीनै पहाड़ है, और आधुनिक यरूशलेम उसके तुल्य है, क्योंकि वह अपने बालकों समेत दासत्व में है। </div><div class='p'> <span class="verse" id="V26">२६&#160;</span>पर ऊपर की यरूशलेम स्वतंत्र है, और वह हमारी माता है।  <span class="verse" id="V27">२७&#160;</span>क्योंकि लिखा है, </div><div class='q'>“हे बाँझ, तू जो नहीं जनती आनन्द कर, </div><div class='q'>तू जिसको पीड़ाएँ नहीं उठती; गला खोलकर जयजयकार कर, </div><div class='q'>क्योंकि त्यागी हुई की सन्तान सुहागिन की सन्तान से भी अधिक है।” (यशा. 54:1) </div><div class='p'> <span class="verse" id="V28">२८&#160;</span>हे भाइयों, हम इसहाक के समान प्रतिज्ञा की सन्तान* हैं।  <span class="verse" id="V29">२९&#160;</span>और जैसा उस समय शरीर के अनुसार जन्मा हुआ आत्मा के अनुसार जन्मे हुए को सताता था, वैसा ही अब भी होता है। (उत्प. 21:9) </div><div class='p'> <span class="verse" id="V30">३०&#160;</span>परन्तु पवित्रशास्त्र क्या कहता है? “दासी और उसके पुत्र को निकाल दे, क्योंकि दासी का पुत्र स्वतंत्र स्त्री के पुत्र के साथ उत्तराधिकारी नहीं होगा।” (उत्प. 21:10)  <span class="verse" id="V31">३१&#160;</span>इसलिए हे भाइयों, हम दासी के नहीं परन्तु स्वतंत्र स्त्री की सन्तान हैं। </div><ul class='tnav'>
<li><a href='index.htm'>गलातियों</a></li>
<li><a href='GAL03.htm'>&lt;</a></li>
<li><a href='GAL.htm'>४</a></li>
<li><a href='GAL05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
