<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल विलापगीत ३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>विलापगीत</a></li>
<li><a href='LAM02.htm'>&lt;</a></li>
<li><a href='LAM.htm'>३</a></li>
<li><a href='LAM04.htm'>&gt;</a></li>
</ul>
<div class="main">
 
<div class='chapterlabel' id="V0"> ३</div><div class='s'>भविष्यद्वक्ता की व्यथा और उसकी आशा </div><div class='q'> <span class="verse" id="V1">१&#160;</span>उसके रोष की छड़ी से दुःख भोगनेवाला पुरुष मैं ही हूँ; </div><div class='q'> <span class="verse" id="V2">२&#160;</span>वह मुझे ले जाकर उजियाले में नहीं, अंधियारे ही में चलाता है; </div><div class='q'> <span class="verse" id="V3">३&#160;</span>उसका हाथ दिन भर मेरे ही विरुद्ध उठता रहता है। </div><div class='q'> <span class="verse" id="V4">४&#160;</span>उसने मेरा माँस और चमड़ा गला दिया है, </div><div class='q'>और मेरी हड्डियों को तोड़ दिया है; </div><div class='q'> <span class="verse" id="V5">५&#160;</span>उसने मुझे रोकने के लिये किला बनाया, </div><div class='q'>और मुझ को कठिन दुःख और श्रम से घेरा है; </div><div class='q'> <span class="verse" id="V6">६&#160;</span>उसने मुझे बहुत दिन के मरे हुए लोगों के समान अंधेरे स्थानों में बसा दिया है। </div><div class='q'> <span class="verse" id="V7">७&#160;</span>मेरे चारों ओर उसने बाड़ा बाँधा है कि मैं निकल नहीं सकता; </div><div class='q'>उसने मुझे भारी साँकल से जकड़ा है; </div><div class='q'> <span class="verse" id="V8">८&#160;</span>मैं चिल्ला-चिल्ला के दुहाई देता हूँ, </div><div class='q'>तो भी वह मेरी प्रार्थना नहीं सुनता; </div><div class='q'> <span class="verse" id="V9">९&#160;</span>मेरे मार्गों को उसने गढ़े हुए पत्थरों से रोक रखा है, </div><div class='q'>मेरी डगरों को उसने टेढ़ी कर दिया है। </div><div class='q'> <span class="verse" id="V10">१०&#160;</span>वह मेरे लिये घात में बैठे हुए रीछ और घात लगाए हुए सिंह के समान है; </div><div class='q'> <span class="verse" id="V11">११&#160;</span>उसने मुझे मेरे मार्गों से भुला दिया, </div><div class='q'>और मुझे फाड़ डाला; उसने मुझ को उजाड़ दिया है। </div><div class='q'> <span class="verse" id="V12">१२&#160;</span>उसने धनुष चढ़ाकर मुझे अपने तीर का निशाना बनाया है। </div><div class='q'> <span class="verse" id="V13">१३&#160;</span>उसने अपनी तीरों से मेरे हृदय को बेध दिया है; </div><div class='q'> <span class="verse" id="V14">१४&#160;</span>सब लोग मुझ पर हँसते हैं और दिन भर मुझ पर ढालकर गीत गाते हैं, </div><div class='q'> <span class="verse" id="V15">१५&#160;</span>उसने मुझे कठिन दुःख से* भर दिया, </div><div class='q'>और नागदौना पिलाकर तृप्त किया है। </div><div class='q'> <span class="verse" id="V16">१६&#160;</span>उसने मेरे दाँतों को कंकड़ से तोड़ डाला*, </div><div class='q'>और मुझे राख से ढाँप दिया है; </div><div class='q'> <span class="verse" id="V17">१७&#160;</span>और मुझ को मन से उतारकर कुशल से रहित किया है; </div><div class='q'>मैं कल्याण भूल गया हूँ; </div><div class='q'> <span class="verse" id="V18">१८&#160;</span>इसलिए मैंने कहा, “मेरा बल नष्ट हुआ, </div><div class='q'>और मेरी आशा जो यहोवा पर थी, वह टूट गई है।” </div><div class='q'> <span class="verse" id="V19">१९&#160;</span>मेरा दुःख और मारा-मारा फिरना, मेरा नागदौने </div><div class='q'>और विष का पीना स्मरण कर! </div><div class='q'> <span class="verse" id="V20">२०&#160;</span>मैं उन्हीं पर सोचता रहता हूँ, </div><div class='q'>इससे मेरा प्राण ढला जाता है। </div><div class='q'> <span class="verse" id="V21">२१&#160;</span>परन्तु मैं यह स्मरण करता हूँ*, इसलिए मुझे आशा है: </div><div class='q'> <span class="verse" id="V22">२२&#160;</span>हम मिट नहीं गए; यह यहोवा की महाकरुणा का फल है, क्योंकि उसकी दया अमर है। </div><div class='q'> <span class="verse" id="V23">२३&#160;</span>प्रति भोर वह नई होती रहती है; तेरी सच्चाई महान है। </div><div class='q'> <span class="verse" id="V24">२४&#160;</span>मेरे मन ने कहा, “यहोवा मेरा भाग है, इस कारण मैं उसमें आशा रखूँगा।” </div><div class='q'> <span class="verse" id="V25">२५&#160;</span>जो यहोवा की बाट जोहते और उसके पास जाते हैं, उनके लिये यहोवा भला है। </div><div class='q'> <span class="verse" id="V26">२६&#160;</span>यहोवा से उद्धार पाने की आशा रखकर चुपचाप रहना भला है। </div><div class='q'> <span class="verse" id="V27">२७&#160;</span>पुरुष के लिये जवानी में जूआ उठाना भला है। </div><div class='q'> <span class="verse" id="V28">२८&#160;</span>वह यह जानकर अकेला चुपचाप रहे, कि परमेश्‍वर ही ने उस पर यह बोझ डाला है; </div><div class='q'> <span class="verse" id="V29">२९&#160;</span>वह अपना मुँह धूल में रखे, क्या जाने इसमें कुछ आशा हो; </div><div class='q'> <span class="verse" id="V30">३०&#160;</span>वह अपना गाल अपने मारनेवाले की ओर फेरे, और नामधराई सहता रहे। </div><div class='q'> <span class="verse" id="V31">३१&#160;</span>क्योंकि प्रभु मन से सर्वदा उतारे नहीं रहता, </div><div class='q'> <span class="verse" id="V32">३२&#160;</span>चाहे वह दुःख भी दे, तो भी अपनी करुणा की बहुतायत के कारण वह दया भी करता है; </div><div class='q'> <span class="verse" id="V33">३३&#160;</span>क्योंकि वह मनुष्यों को अपने मन से न तो दबाता है और न दुःख देता है। </div><div class='q'> <span class="verse" id="V34">३४&#160;</span>पृथ्वी भर के बन्दियों को पाँव के तले दलित करना, </div><div class='q'> <span class="verse" id="V35">३५&#160;</span>किसी पुरुष का हक़ परमप्रधान के सामने मारना, </div><div class='q'> <span class="verse" id="V36">३६&#160;</span>और किसी मनुष्य का मुकद्दमा बिगाड़ना, </div><div class='q'>इन तीन कामों को यहोवा देख नहीं सकता। </div><div class='q'> <span class="verse" id="V37">३७&#160;</span>यदि यहोवा ने आज्ञा न दी हो, तब कौन है </div><div class='q'>कि वचन कहे और वह पूरा हो जाए? </div><div class='q'> <span class="verse" id="V38">३८&#160;</span>विपत्ति और कल्याण, क्या दोनों परमप्रधान की आज्ञा से नहीं होते? </div><div class='q'> <span class="verse" id="V39">३९&#160;</span>इसलिए जीवित मनुष्य क्यों कुड़कुड़ाए*? </div><div class='q'>और पुरुष अपने पाप के दण्ड को क्यों बुरा माने? </div><div class='q'> <span class="verse" id="V40">४०&#160;</span>हम अपने चालचलन को ध्यान से परखें, </div><div class='q'>और यहोवा की ओर फिरें! </div><div class='q'> <span class="verse" id="V41">४१&#160;</span>हम स्वर्ग में वास करने वाले परमेश्‍वर की ओर मन लगाएँ </div><div class='q'>और हाथ फैलाएँ और कहेंः </div><div class='q'> <span class="verse" id="V42">४२&#160;</span>“हमने तो अपराध और बलवा किया है, </div><div class='q'>और तूने क्षमा नहीं किया। </div><div class='q'> <span class="verse" id="V43">४३&#160;</span>तेरा कोप हम पर है, तू हमारे पीछे पड़ा है, </div><div class='q'>तूने बिना तरस खाए घात किया है। </div><div class='q'> <span class="verse" id="V44">४४&#160;</span>तूने अपने को मेघ से घेर लिया है कि तुझ तक प्रार्थना न पहुँच सके। </div><div class='q'> <span class="verse" id="V45">४५&#160;</span>तूने हमको जाति-जाति के लोगों के बीच में कूड़ा-करकट सा ठहराया है। (1 कुरिन्थियों. 4:13) </div><div class='q'> <span class="verse" id="V46">४६&#160;</span>हमारे सब शत्रुओं ने हम पर अपना-अपना मुँह फैलाया है; </div><div class='q'> <span class="verse" id="V47">४७&#160;</span>भय और गड्ढा, उजाड़ और विनाश, हम पर आ पड़े हैं; </div><div class='q'> <span class="verse" id="V48">४८&#160;</span>मेरी आँखों से मेरी प्रजा की पुत्री के विनाश के कारण जल की धाराएँ बह रही है। </div><div class='q'> <span class="verse" id="V49">४९&#160;</span>मेरी आँख से लगातार आँसू बहते रहेंगे, </div><div class='q'> <span class="verse" id="V50">५०&#160;</span>जब तक यहोवा स्वर्ग से मेरी ओर न देखे; </div><div class='q'> <span class="verse" id="V51">५१&#160;</span>अपनी नगरी की सब स्त्रियों का हाल देखने पर मेरा दुःख बढ़ता है। </div><div class='q'> <span class="verse" id="V52">५२&#160;</span>जो व्यर्थ मेरे शत्रु बने हैं, उन्होंने निर्दयता से चिड़िया के समान मेरा आहेर किया है; (भज. 35:7) </div><div class='q'> <span class="verse" id="V53">५३&#160;</span>उन्होंने मुझे गड्ढे में डालकर मेरे जीवन का अन्त करने के लिये मेरे ऊपर पत्थर लुढ़काए हैं; </div><div class='q'> <span class="verse" id="V54">५४&#160;</span>मेरे सिर पर से जल बह गया, मैंने कहा, 'मैं अब नाश हो गया।' </div><div class='q'> <span class="verse" id="V55">५५&#160;</span>हे यहोवा, गहरे गड्ढे में से मैंने तुझ से प्रार्थना की; </div><div class='q'> <span class="verse" id="V56">५६&#160;</span>तूने मेरी सुनी कि जो दुहाई देकर मैं चिल्लाता हूँ उससे कान न फेर ले! </div><div class='q'> <span class="verse" id="V57">५७&#160;</span>जब मैंने तुझे पुकारा, तब तूने मुझसे कहा, 'मत डर!' </div><div class='q'> <span class="verse" id="V58">५८&#160;</span>हे यहोवा, तूने मेरा मुकद्दमा लड़कर मेरा प्राण बचा लिया है। </div><div class='q'> <span class="verse" id="V59">५९&#160;</span>हे यहोवा, जो अन्याय मुझ पर हुआ है उसे तूने देखा है; तू मेरा न्याय चुका। </div><div class='q'> <span class="verse" id="V60">६०&#160;</span>जो बदला उन्होंने मुझसे लिया, और जो कल्पनाएँ मेरे विरुद्ध की, उन्हें भी तूने देखा है। </div><div class='q'> <span class="verse" id="V61">६१&#160;</span>हे यहोवा, जो कल्पनाएँ और निन्दा वे मेरे विरुद्ध करते हैं, वे भी तूने सुनी हैं। </div><div class='q'> <span class="verse" id="V62">६२&#160;</span>मेरे विरोधियों के वचन, और जो कुछ भी वे मेरे विरुद्ध लगातार सोचते हैं, उन्हें तू जानता है। </div><div class='q'> <span class="verse" id="V63">६३&#160;</span>उनका उठना-बैठना ध्यान से देख; </div><div class='q'>वे मुझ पर लगते हुए गीत गाते हैं। </div><div class='q'> <span class="verse" id="V64">६४&#160;</span>हे यहोवा, तू उनके कामों के अनुसार उनको बदला देगा। </div><div class='q'> <span class="verse" id="V65">६५&#160;</span>तू उनका मन सुन्न कर देगा; तेरा श्राप उन पर होगा। </div><div class='q'> <span class="verse" id="V66">६६&#160;</span>हे यहोवा, तू अपने कोप से उनको खदेड़-खदेड़कर धरती पर से नाश कर देगा।” </div><ul class='tnav'>
<li><a href='index.htm'>विलापगीत</a></li>
<li><a href='LAM02.htm'>&lt;</a></li>
<li><a href='LAM.htm'>३</a></li>
<li><a href='LAM04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
