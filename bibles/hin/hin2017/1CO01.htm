<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 1 कुरिन्थियों १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 कुरिन्थियों</a></li>
<li><a href='ROM16.htm'>&lt;</a></li>
<li><a href='1CO.htm'>१</a></li>
<li><a href='1CO02.htm'>&gt;</a></li>
</ul>
<div class="main">
<div class='mt'>1 Corinthians </div><div class='mt'>1 कुरिन्थियों  
</div><div class='chapterlabel' id="V0"> १</div><div class='s'>अभिवादन </div><div class='p'> <span class="verse" id="V1">१&#160;</span>पौलुस की ओर से जो परमेश्‍वर की इच्छा* से यीशु मसीह का प्रेरित होने के लिये बुलाया गया और भाई सोस्थिनेस की ओर से।  <span class="verse" id="V2">२&#160;</span>परमेश्‍वर की उस कलीसिया के नाम जो कुरिन्थुस में है, अर्थात् उनके नाम जो मसीह यीशु में पवित्र किए गए, और पवित्र होने के लिये बुलाए गए हैं; और उन सब के नाम भी जो हर जगह हमारे और अपने प्रभु यीशु मसीह के नाम से प्रार्थना करते हैं।  <span class="verse" id="V3">३&#160;</span>हमारे पिता परमेश्‍वर और प्रभु यीशु मसीह की ओर से तुम्हें अनुग्रह और शान्ति मिलती रहे। </div><div class='s'>पौलुस का परमेश्‍वर को धन्यवाद </div><div class='p'> <span class="verse" id="V4">४&#160;</span>मैं तुम्हारे विषय में अपने परमेश्‍वर का धन्यवाद सदा करता हूँ, इसलिए कि परमेश्‍वर का यह अनुग्रह तुम पर मसीह यीशु में हुआ,  <span class="verse" id="V5">५&#160;</span>कि उसमें होकर तुम हर बात में अर्थात् सारे वचन और सारे ज्ञान में धनी किए गए।  <span class="verse" id="V6">६&#160;</span>कि मसीह की गवाही तुम में पक्की निकली। </div><div class='p'> <span class="verse" id="V7">७&#160;</span>यहाँ तक कि किसी वरदान में तुम्हें घटी नहीं, और तुम हमारे प्रभु यीशु मसीह के प्रगट होने की प्रतीक्षा करते रहते हो।  <span class="verse" id="V8">८&#160;</span>वह तुम्हें अन्त तक दृढ़ भी करेगा, कि तुम हमारे प्रभु यीशु मसीह के दिन में निर्दोष ठहरो।  <span class="verse" id="V9">९&#160;</span>परमेश्‍वर विश्वासयोग्य है*; जिस ने तुम को अपने पुत्र हमारे प्रभु यीशु मसीह की संगति में बुलाया है। (व्य. 7:9) </div><div class='s'>कुरिन्थुस की कलीसिया में विभाजन </div><div class='p'> <span class="verse" id="V10">१०&#160;</span>हे भाइयों, मैं तुम से यीशु मसीह जो हमारा प्रभु है उसके नाम के द्वारा विनती करता हूँ, कि तुम सब एक ही बात कहो और तुम में फूट न हो, परन्तु एक ही मन और एक ही मत होकर मिले रहो।  <span class="verse" id="V11">११&#160;</span>क्योंकि हे मेरे भाइयों, खलोए के घराने के लोगों ने मुझे तुम्हारे विषय में बताया है, कि तुम में झगड़े हो रहे हैं। </div><div class='p'> <span class="verse" id="V12">१२&#160;</span>मेरा कहना यह है, कि तुम में से कोई तो अपने आप को “पौलुस का,” कोई “अपुल्लोस का,” कोई “कैफा का,” कोई “मसीह का” कहता है।  <span class="verse" id="V13">१३&#160;</span>क्या मसीह बँट गया? क्या पौलुस तुम्हारे लिये क्रूस पर चढ़ाया गया? या तुम्हें पौलुस के नाम पर बपतिस्मा मिला? </div><div class='p'> <span class="verse" id="V14">१४&#160;</span>मैं परमेश्‍वर का धन्यवाद करता हूँ, कि क्रिस्पुस और गयुस को छोड़, मैंने तुम में से किसी को भी बपतिस्मा नहीं दिया।  <span class="verse" id="V15">१५&#160;</span>कहीं ऐसा न हो, कि कोई कहे, कि तुम्हें मेरे नाम पर बपतिस्मा मिला।  <span class="verse" id="V16">१६&#160;</span>और मैंने स्तिफनास के घराने को भी बपतिस्मा दिया; इनको छोड़, मैं नहीं जानता कि मैंने और किसी को बपतिस्मा दिया। </div><div class='p'> <span class="verse" id="V17">१७&#160;</span>क्योंकि मसीह ने मुझे बपतिस्मा देने को नहीं, वरन् सुसमाचार सुनाने को भेजा है, और यह भी मनुष्यों के शब्दों के ज्ञान के अनुसार नहीं, ऐसा न हो कि मसीह का क्रूस व्यर्थ ठहरे। </div><div class='s'>मसीह की शक्ति और परमेश्‍वर का ज्ञान </div><div class='p'> <span class="verse" id="V18">१८&#160;</span>क्योंकि क्रूस की कथा नाश होनेवालों के निकट मूर्खता है, परन्तु हम उद्धार पानेवालों के निकट परमेश्‍वर की सामर्थ्य है।  <span class="verse" id="V19">१९&#160;</span>क्योंकि लिखा है, </div><div class='q'>“मैं ज्ञानवानों के ज्ञान को नाश करूँगा, </div><div class='q'>और समझदारों की समझ को तुच्छ कर दूँगा।” (यशा. 29:14) </div><div class='p'> <span class="verse" id="V20">२०&#160;</span>कहाँ रहा ज्ञानवान? कहाँ रहा शास्त्री? कहाँ रहा इस संसार का विवादी? क्या परमेश्‍वर ने संसार के ज्ञान को मूर्खता नहीं ठहराया? (रोम. 1:22)  <span class="verse" id="V21">२१&#160;</span>क्योंकि जब परमेश्‍वर के ज्ञान के अनुसार संसार ने ज्ञान से परमेश्‍वर को न जाना तो परमेश्‍वर को यह अच्छा लगा, कि इस प्रचार की मूर्खता के द्वारा विश्वास करनेवालों को उद्धार दे। </div><div class='p'> <span class="verse" id="V22">२२&#160;</span>यहूदी तो चिन्ह चाहते हैं, और यूनानी ज्ञान की खोज में हैं,  <span class="verse" id="V23">२३&#160;</span>परन्तु हम तो उस क्रूस पर चढ़ाए हुए मसीह का प्रचार करते हैं जो यहूदियों के निकट ठोकर का कारण, और अन्यजातियों के निकट मूर्खता है; </div><div class='p'> <span class="verse" id="V24">२४&#160;</span>परन्तु जो बुलाए हुए हैं क्या यहूदी, क्या यूनानी, उनके निकट मसीह परमेश्‍वर की सामर्थ्य, और परमेश्‍वर का ज्ञान है।  <span class="verse" id="V25">२५&#160;</span>क्योंकि परमेश्‍वर की मूर्खता* मनुष्यों के ज्ञान से ज्ञानवान है; और परमेश्‍वर की निर्बलता मनुष्यों के बल से बहुत बलवान है। </div><div class='s'>केवल प्रभु में घमण्ड </div><div class='p'> <span class="verse" id="V26">२६&#160;</span>हे भाइयों, अपने बुलाए जाने को तो सोचो, कि न शरीर के अनुसार बहुत ज्ञानवान, और न बहुत सामर्थी, और न बहुत कुलीन बुलाए गए।  <span class="verse" id="V27">२७&#160;</span>परन्तु परमेश्‍वर ने जगत के मूर्खों* को चुन लिया है, कि ज्ञानियों को लज्जित करे; और परमेश्‍वर ने जगत के निर्बलों को चुन लिया है, कि बलवानों को लज्जित करे। </div><div class='p'> <span class="verse" id="V28">२८&#160;</span>और परमेश्‍वर ने जगत के नीचों और तुच्छों को, वरन् जो हैं भी नहीं उनको भी चुन लिया, कि उन्हें जो हैं, व्यर्थ ठहराए।  <span class="verse" id="V29">२९&#160;</span>ताकि कोई प्राणी परमेश्‍वर के सामने घमण्ड न करने पाए। </div><div class='p'> <span class="verse" id="V30">३०&#160;</span>परन्तु उसी की ओर से तुम मसीह यीशु में हो, जो परमेश्‍वर की ओर से हमारे लिये ज्ञान ठहरा अर्थात् धार्मिकता, और पवित्रता, और छुटकारा। (इफि. 1:7, रोम. 8:1)  <span class="verse" id="V31">३१&#160;</span>ताकि जैसा लिखा है, वैसा ही हो, “जो घमण्ड करे वह प्रभु में घमण्ड करे।” (2 कुरि. 10:17) </div><ul class='tnav'>
<li><a href='index.htm'>1 कुरिन्थियों</a></li>
<li><a href='ROM16.htm'>&lt;</a></li>
<li><a href='1CO.htm'>१</a></li>
<li><a href='1CO02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
