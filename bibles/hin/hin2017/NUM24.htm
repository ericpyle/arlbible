<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल गिनती २४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>गिनती</a></li>
<li><a href='NUM23.htm'>&lt;</a></li>
<li><a href='NUM.htm'>२४</a></li>
<li><a href='NUM25.htm'>&gt;</a></li>
</ul>
<div class="main">
 
<div class='chapterlabel' id="V0"> २४</div><div class='p'> <span class="verse" id="V1">१&#160;</span>यह देखकर कि यहोवा इस्राएल को आशीष ही दिलाना चाहता है, बिलाम पहले के समान शकुन देखने को न गया, परन्तु अपना मुँह जंगल की ओर कर लिया।  <span class="verse" id="V2">२&#160;</span>और बिलाम ने आँखें उठाई, और इस्राएलियों को अपने गोत्र-गोत्र के अनुसार बसे हुए देखा। और परमेश्‍वर का आत्मा उस पर उतरा।  <span class="verse" id="V3">३&#160;</span>तब उसने अपनी गूढ़ बात आरम्भ की, और कहने लगा, </div><div class='q'>“बोर के पुत्र बिलाम की यह वाणी है, </div><div class='q'>जिस पुरुष की आँखें बन्द थीं* उसी की यह वाणी है, </div><div class='q'> <span class="verse" id="V4">४&#160;</span>परमेश्‍वर के वचनों का सुननेवाला, जो दण्डवत् में पड़ा हुआ खुली हुई आँखों से सर्वशक्तिमान का दर्शन पाता है, उसी की यह वाणी है कि </div><div class='q'> <span class="verse" id="V5">५&#160;</span>हे याकूब, तेरे डेरे, </div><div class='q'>और हे इस्राएल, तेरे निवास-स्थान क्या ही मनभावने हैं! </div><div class='q'> <span class="verse" id="V6">६&#160;</span>वे तो घाटियों के समान, और नदी के तट की वाटिकाओं के समान ऐसे फैले हुए हैं, </div><div class='q'>जैसे कि यहोवा के लगाए हुए अगर के वृक्ष, और जल के निकट के देवदारू। (इब्रा. 8:2) </div><div class='q'> <span class="verse" id="V7">७&#160;</span>और उसके घड़ों से जल उमण्डा करेगा, </div><div class='q'>और उसका बीज बहुत से जलभरे खेतों में पडे़गा, </div><div class='q'>और उसका राजा अगाग से भी महान होगा, </div><div class='q'>और उसका राज्य बढ़ता ही जाएगा। </div><div class='q'> <span class="verse" id="V8">८&#160;</span>उसको मिस्र में से परमेश्‍वर ही निकाले लिए आ रहा है; </div><div class='q'>वह तो जंगली सांड के समान बल रखता है, जाति-जाति के लोग जो उसके द्रोही हैं उनको वह खा जाएगा, </div><div class='q'>और उनकी हड्डियों को टुकड़े-टुकड़े करेगा, </div><div class='q'>और अपने तीरों से उनको बेधेगा। </div><div class='q'> <span class="verse" id="V9">९&#160;</span>वह घात लगाए बैठा है, वह सिंह या सिंहनी के समान लेट गया है; अब उसको कौन छेड़े? </div><div class='q'>जो कोई तुझे आशीर्वाद दे वह आशीष पाए, </div><div class='q'>और जो कोई तुझे श्राप दे वह श्रापित हो।” </div><div class='p'> <span class="verse" id="V10">१०&#160;</span>तब बालाक का कोप बिलाम पर भड़क उठा; और उसने हाथ पर हाथ पटककर बिलाम से कहा, “मैंने तुझे अपने शत्रुओं को श्राप देने के लिये बुलवाया, परन्तु तूने तीन बार उन्हें आशीर्वाद ही आशीर्वाद दिया है।  <span class="verse" id="V11">११&#160;</span>इसलिए अब तू अपने स्थान पर भाग जा; मैंने तो सोचा था कि तेरी बड़ी प्रतिष्ठा करूँगा, परन्तु अब यहोवा ने तुझे प्रतिष्ठा पाने से रोक रखा है।”  <span class="verse" id="V12">१२&#160;</span>बिलाम ने बालाक से कहा, “जो दूत तूने मेरे पास भेजे थे, क्या मैंने उनसे भी न कहा था,  <span class="verse" id="V13">१३&#160;</span>कि चाहे बालाक अपने घर को सोने चाँदी से भरकर मुझे दे, तो भी मैं यहोवा की आज्ञा तोड़कर अपने मन से न तो भला कर सकता हूँ और न बुरा; जो कुछ यहोवा कहेगा वही मैं कहूँगा?  <span class="verse" id="V14">१४&#160;</span>“अब सुन, मैं अपने लोगों के पास लौटकर जाता हूँ; परन्तु पहले मैं तुझे चेतावनी देता हूँ कि आनेवाले दिनों में वे लोग तेरी प्रजा से क्या-क्या करेंगे।” </div><div class='s'>बिलाम की चौथी भविष्यद्वाणी </div><div class='p'> <span class="verse" id="V15">१५&#160;</span>फिर वह अपनी गूढ़ बात आरम्भ करके कहने लगा, </div><div class='q'>“बोर के पुत्र बिलाम की यह वाणी है, </div><div class='q'>जिस पुरुष की आँखें बन्द थीं उसी की यह वाणी है, </div><div class='q'> <span class="verse" id="V16">१६&#160;</span>परमेश्‍वर के वचनों का सुननेवाला, और परमप्रधान के ज्ञान का जाननेवाला, </div><div class='q'>जो दण्डवत् में पड़ा हुआ खुली हुई आँखों से सर्वशक्तिमान का दर्शन पाता है, </div><div class='q'>उसी की यह वाणी है: </div><div class='q'> <span class="verse" id="V17">१७&#160;</span>मैं उसको देखूँगा तो सही, परन्तु अभी नहीं; </div><div class='q'>मैं उसको निहारूँगा तो सही, परन्तु समीप होकर नहीं </div><div class='q'>याकूब में से एक तारा उदय होगा, और इस्राएल में से एक राजदण्ड उठेगा; </div><div class='q'>जो मोआब की सीमाओं को चूर कर देगा, </div><div class='q'>और सब शेत के पुत्रों का नाश कर देगा। (मत्ती 2:2) </div><div class='q'> <span class="verse" id="V18">१८&#160;</span>तब एदोम और सेईर भी, जो उसके शत्रु हैं, </div><div class='q'>दोनों उसके वश में पड़ेंगे, </div><div class='q'>और इस्राएल वीरता दिखाता जाएगा। </div><div class='q'> <span class="verse" id="V19">१९&#160;</span>और याकूब ही में से एक अधिपति आएगा जो प्रभुता करेगा, </div><div class='q'>और नगर में से बचे हुओं को भी सत्यानाश करेगा।” </div><div class='q'> <span class="verse" id="V20">२०&#160;</span>फिर उसने अमालेक पर दृष्टि करके अपनी गूढ़ बात आरम्भ की, और कहने लगा, </div><div class='q'>“अमालेक अन्यजातियों में श्रेष्ठ तो था, </div><div class='q'>परन्तु उसका अन्त विनाश ही है।” </div><div class='q'> <span class="verse" id="V21">२१&#160;</span>फिर उसने केनियों* पर दृष्टि करके अपनी गूढ़ बात आरम्भ की, और कहने लगा, </div><div class='q'>“तेरा निवास-स्थान अति दृढ़ तो है, </div><div class='q'>और तेरा बसेरा चट्टान पर तो है; </div><div class='q'> <span class="verse" id="V22">२२&#160;</span>तो भी केन उजड़ जाएगा। </div><div class='q'>और अन्त में अश्शूर तुझे बन्दी बनाकर ले आएगा।” </div><div class='q'> <span class="verse" id="V23">२३&#160;</span>फिर उसने अपनी गूढ़ बात आरम्भ की, </div><div class='q'>और कहने लगा, </div><div class='q'>“हाय, जब परमेश्‍वर यह करेगा तब कौन जीवित बचेगा? </div><div class='q'> <span class="verse" id="V24">२४&#160;</span>तो भी कित्तियों के पास से जहाज वाले आकर अश्शूर को और एबेर को भी दुःख देंगे; </div><div class='q'>और अन्त में उसका भी विनाश हो जाएगा।” </div><div class='p'> <span class="verse" id="V25">२५&#160;</span>तब बिलाम चल दिया, और अपने स्थान पर लौट गया; और बालाक ने भी अपना मार्ग लिया। </div><ul class='tnav'>
<li><a href='index.htm'>गिनती</a></li>
<li><a href='NUM23.htm'>&lt;</a></li>
<li><a href='NUM.htm'>२४</a></li>
<li><a href='NUM25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
