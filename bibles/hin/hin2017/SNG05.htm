<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल श्रेष्ठगीत ५</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>श्रेष्ठगीत</a></li>
<li><a href='SNG04.htm'>&lt;</a></li>
<li><a href='SNG.htm'>५</a></li>
<li><a href='SNG06.htm'>&gt;</a></li>
</ul>
<div class="main">
 
<div class='chapterlabel' id="V0"> ५</div><div class='q'> <span class="verse" id="V1">१&#160;</span>हे मेरी बहन, हे मेरी दुल्हिन, </div><div class='q'>मैं अपनी बारी में आया हूँ, </div><div class='q'>मैंने अपना गन्धरस और बलसान चुन लिया; </div><div class='q'>मैंने मधु समेत छत्ता* खा लिया, </div><div class='q'>मैंने दूध और दाखमधु पी लिया। </div><div class='q'>हे मित्रों, तुम भी खाओ, </div><div class='q'>हे प्यारों, पियो, मनमाना पियो! </div><div class='s'>शुलेमी की बेचैन शाम </div><div class='q'> <span class="verse" id="V2">२&#160;</span>मैं सोती थी, परन्तु मेरा मन जागता था। </div><div class='q'>सुन! मेरा प्रेमी खटखटाता है, और कहता है, </div><div class='q'>“हे मेरी बहन, हे मेरी प्रिय, हे मेरी कबूतरी, </div><div class='q'>हे मेरी निर्मल, मेरे लिये द्वार खोल; </div><div class='q'>क्योंकि मेरा सिर ओस से भरा है, </div><div class='q'>और मेरी लटें रात में गिरी हुई बूंदों से भीगी हैं।” (प्रकाशित. 3:20) </div><div class='q'> <span class="verse" id="V3">३&#160;</span>मैं अपना वस्त्र उतार चुकी थी मैं उसे फिर कैसे पहनूँ? </div><div class='q'>मैं तो अपने पाँव धो चुकी थी अब उनको कैसे मैला करूँ? </div><div class='q'> <span class="verse" id="V4">४&#160;</span>मेरे प्रेमी ने अपना हाथ किवाड़ के छेद से भीतर डाल दिया, </div><div class='q'>तब मेरा हृदय उसके लिये उमड़ उठा। </div><div class='q'> <span class="verse" id="V5">५&#160;</span>मैं अपने प्रेमी के लिये द्वार खोलने को उठी, </div><div class='q'>और मेरे हाथों से गन्धरस टपका, </div><div class='q'>और मेरी अंगुलियों पर से टपकता हुआ गन्धरस बेंड़े की मूठों पर पड़ा। </div><div class='q'> <span class="verse" id="V6">६&#160;</span>मैंने अपने प्रेमी के लिये द्वार तो खोला </div><div class='q'>परन्तु मेरा प्रेमी मुड़कर चला गया था। </div><div class='q'>जब वह बोल रहा था, तब मेरा प्राण घबरा गया था </div><div class='q'>मैंने उसको ढूँढ़ा, परन्तु न पाया; </div><div class='q'>मैंने उसको पुकारा, परन्तु उसने कुछ उत्तर न दिया। </div><div class='q'> <span class="verse" id="V7">७&#160;</span>पहरेदार जो नगर में घूमते थे, मुझे मिले, </div><div class='q'>उन्होंने मुझे मारा और घायल किया; </div><div class='q'>शहरपनाह के पहरुओं ने मेरी चद्दर मुझसे छीन ली। </div><div class='q'> <span class="verse" id="V8">८&#160;</span>हे यरूशलेम की पुत्रियों, मैं तुम को शपथ धराकर कहती हूँ, यदि मेरा प्रेमी तुमको मिल जाए, </div><div class='q'>तो उससे कह देना कि मैं प्रेम में रोगी हूँ*। </div><div class='q'> <span class="verse" id="V9">९&#160;</span>हे स्त्रियों में परम सुन्दरी </div><div class='q'>तेरा प्रेमी और प्रेमियों से किस बात में उत्तम है? </div><div class='q'>तू क्यों हमको ऐसी शपथ धराती है? </div><div class='q'> <span class="verse" id="V10">१०&#160;</span>मेरा प्रेमी गोरा और लालसा है, </div><div class='q'>वह दस हजार में उत्तम है। </div><div class='q'> <span class="verse" id="V11">११&#160;</span>उसका सिर उत्तम कुन्दन है; </div><div class='q'>उसकी लटकती हुई लटें कौवों की समान काली हैं। </div><div class='q'> <span class="verse" id="V12">१२&#160;</span>उसकी आँखें उन कबूतरों के समान हैं जो </div><div class='q'>दूध में नहाकर नदी के किनारे </div><div class='q'>अपने झुण्ड में एक कतार से बैठे हुए हों। </div><div class='q'> <span class="verse" id="V13">१३&#160;</span>उसके गाल फूलों की फुलवारी और बलसान </div><div class='q'>की उभरी हुई क्यारियाँ हैं। </div><div class='q'>उसके होंठ सोसन फूल हैं* जिनसे पिघला हुआ गन्धरस टपकता है। </div><div class='q'> <span class="verse" id="V14">१४&#160;</span>उसके हाथ फीरोजा जड़े हुए सोने की छड़ें हैं। </div><div class='q'>उसका शरीर नीलम के फूलों से जड़े हुए हाथीदाँत का काम है। </div><div class='q'> <span class="verse" id="V15">१५&#160;</span>उसके पाँव कुन्दन पर बैठाये हुए संगमरमर के खम्भे हैं। </div><div class='q'>वह देखने में लबानोन और सुन्दरता में देवदार के वृक्षों के समान मनोहर है। </div><div class='q'> <span class="verse" id="V16">१६&#160;</span>उसकी वाणी* अति मधुर है, हाँ वह परम सुन्दर है। </div><div class='q'>हे यरूशलेम की पुत्रियों, यही मेरा प्रेमी और यही मेरा मित्र है। </div><ul class='tnav'>
<li><a href='index.htm'>श्रेष्ठगीत</a></li>
<li><a href='SNG04.htm'>&lt;</a></li>
<li><a href='SNG.htm'>५</a></li>
<li><a href='SNG06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
