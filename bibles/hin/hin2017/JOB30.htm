<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल अय्यूब ३०</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>अय्यूब</a></li>
<li><a href='JOB29.htm'>&lt;</a></li>
<li><a href='JOB.htm'>३०</a></li>
<li><a href='JOB31.htm'>&gt;</a></li>
</ul>
<div class="main">
 
<div class='b'> &#160; </div><div class='chapterlabel' id="V0"> ३०</div><div class='q'> <span class="verse" id="V1">१&#160;</span>“परन्तु अब जिनकी अवस्था मुझसे कम है, वे मेरी हँसी करते हैं, </div><div class='q'>वे जिनके पिताओं को मैं अपनी भेड़-बकरियों के कुत्तों के काम के योग्य भी न जानता था। </div><div class='q'> <span class="verse" id="V2">२&#160;</span>उनके भुजबल से मुझे क्या लाभ हो सकता था? </div><div class='q'>उनका पौरुष तो जाता रहा। </div><div class='q'> <span class="verse" id="V3">३&#160;</span>वे दरिद्रता और काल के मारे दुबले पड़े हुए हैं, </div><div class='q'>वे अंधेरे और सुनसान स्थानों में सुखी धूल फाँकते हैं। </div><div class='q'> <span class="verse" id="V4">४&#160;</span>वे झाड़ी के आस-पास का लोनिया साग तोड़ लेते, </div><div class='q'>और झाऊ की जड़ें खाते हैं। </div><div class='q'> <span class="verse" id="V5">५&#160;</span>वे मनुष्यों के बीच में से निकाले जाते हैं, </div><div class='q'>उनके पीछे ऐसी पुकार होती है, जैसी चोर के पीछे। </div><div class='q'> <span class="verse" id="V6">६&#160;</span>डरावने नालों में, भूमि के बिलों में, </div><div class='q'>और चट्टानों में, उन्हें रहना पड़ता है। </div><div class='q'> <span class="verse" id="V7">७&#160;</span>वे झाड़ियों के बीच रेंकते, </div><div class='q'>और बिच्छू पौधों के नीचे इकट्ठे पड़े रहते हैं। </div><div class='q'> <span class="verse" id="V8">८&#160;</span>वे मूर्खों और नीच लोगों के वंश हैं </div><div class='q'>जो मार-मार के इस देश से निकाले गए थे। </div><div class='q'> <span class="verse" id="V9">९&#160;</span>“ऐसे ही लोग अब मुझ पर लगते गीत गाते, </div><div class='q'>और मुझ पर ताना मारते हैं। </div><div class='q'> <span class="verse" id="V10">१०&#160;</span>वे मुझसे घिन खाकर दूर रहते*, </div><div class='q'>व मेरे मुँह पर थूकने से भी नहीं डरते। </div><div class='q'> <span class="verse" id="V11">११&#160;</span>परमेश्‍वर ने जो मेरी रस्सी खोलकर मुझे दुःख दिया है, </div><div class='q'>इसलिए वे मेरे सामने मुँह में लगाम नहीं रखते। </div><div class='q'> <span class="verse" id="V12">१२&#160;</span>मेरी दाहिनी ओर बाज़ारू लोग उठ खड़े होते हैं, </div><div class='q'>वे मेरे पाँव सरका देते हैं, </div><div class='q'>और मेरे नाश के लिये अपने उपाय बाँधते हैं। </div><div class='q'> <span class="verse" id="V13">१३&#160;</span>जिनके कोई सहायक नहीं, </div><div class='q'>वे भी मेरे रास्तों को बिगाड़ते, </div><div class='q'>और मेरी विपत्ति को बढ़ाते हैं। </div><div class='q'> <span class="verse" id="V14">१४&#160;</span>मानो बड़े नाके से घुसकर वे आ पड़ते हैं, </div><div class='q'>और उजाड़ के बीच में होकर मुझ पर धावा करते हैं। </div><div class='q'> <span class="verse" id="V15">१५&#160;</span>मुझ में घबराहट छा गई है, </div><div class='q'>और मेरा रईसपन मानो वायु से उड़ाया गया है, </div><div class='q'>और मेरा कुशल बादल के समान जाता रहा। </div><div class='q'> <span class="verse" id="V16">१६&#160;</span>“और अब मैं शोकसागर में डूबा जाता हूँ; </div><div class='q'>दुःख के दिनों ने मुझे जकड़ लिया है। </div><div class='q'> <span class="verse" id="V17">१७&#160;</span>रात को मेरी हड्डियाँ मेरे अन्दर छिद जाती हैं </div><div class='q'>और मेरी नसों में चैन नहीं पड़ती </div><div class='q'> <span class="verse" id="V18">१८&#160;</span>मेरी बीमारी की बहुतायत से मेरे वस्त्र का रूप बदल गया है; </div><div class='q'>वह मेरे कुत्ते के गले के समान मुझसे लिपटी हुई है। </div><div class='q'> <span class="verse" id="V19">१९&#160;</span>उसने मुझ को कीचड़ में फेंक दिया है, </div><div class='q'>और मैं मिट्टी और राख के तुल्य हो गया हूँ। </div><div class='q'> <span class="verse" id="V20">२०&#160;</span>मैं तेरी दुहाई देता हूँ, परन्तु तू नहीं सुनता; </div><div class='q'>मैं खड़ा होता हूँ परन्तु तू मेरी ओर घूरने लगता है। </div><div class='q'> <span class="verse" id="V21">२१&#160;</span>तू बदलकर मुझ पर कठोर हो गया है; </div><div class='q'>और अपने बलवन्त हाथ से मुझे सताता हे। </div><div class='q'> <span class="verse" id="V22">२२&#160;</span>तू मुझे वायु पर सवार करके उड़ाता है, </div><div class='q'>और आँधी के पानी में मुझे गला देता है। </div><div class='q'> <span class="verse" id="V23">२३&#160;</span>हाँ, मुझे निश्चय है, कि तू मुझे मृत्यु के वश में कर देगा*, </div><div class='q'>और उस घर में पहुँचाएगा, </div><div class='q'>जो सब जीवित प्राणियों के लिये ठहराया गया है। </div><div class='q'> <span class="verse" id="V24">२४&#160;</span>“तो भी क्या कोई गिरते समय हाथ न बढ़ाएगा? </div><div class='q'>और क्या कोई विपत्ति के समय दुहाई न देगा? </div><div class='q'> <span class="verse" id="V25">२५&#160;</span>क्या मैं उसके लिये रोता नहीं था, जिसके दुर्दिन आते थे? </div><div class='q'>और क्या दरिद्र जन के कारण मैं प्राण में दुःखित न होता था? </div><div class='q'> <span class="verse" id="V26">२६&#160;</span>जब मैं कुशल का मार्ग जोहता था, तब विपत्ति आ पड़ी; </div><div class='q'>और जब मैं उजियाले की आशा लगाए था, तब अंधकार छा गया। </div><div class='q'> <span class="verse" id="V27">२७&#160;</span>मेरी अन्तड़ियाँ निरन्तर उबलती रहती हैं और आराम नहीं पातीं; </div><div class='q'>मेरे दुःख के दिन आ गए हैं। </div><div class='q'> <span class="verse" id="V28">२८&#160;</span>मैं शोक का पहरावा पहने हुए मानो बिना सूर्य की गर्मी के काला हो गया हूँ। </div><div class='q'>और मैं सभा में खड़ा होकर सहायता के लिये दुहाई देता हूँ। </div><div class='q'> <span class="verse" id="V29">२९&#160;</span>मैं गीदड़ों का भाई </div><div class='q'>और शुतुर्मुर्गों का संगी हो गया हूँ। </div><div class='q'> <span class="verse" id="V30">३०&#160;</span>मेरा चमड़ा काला होकर मुझ पर से गिरता जाता है, </div><div class='q'>और ताप के मारे मेरी हड्डियाँ जल गई हैं। </div><div class='q'> <span class="verse" id="V31">३१&#160;</span>इस कारण मेरी वीणा से विलाप </div><div class='q'>और मेरी बाँसुरी से रोने की ध्वनि निकलती है। </div><ul class='tnav'>
<li><a href='index.htm'>अय्यूब</a></li>
<li><a href='JOB29.htm'>&lt;</a></li>
<li><a href='JOB.htm'>३०</a></li>
<li><a href='JOB31.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
