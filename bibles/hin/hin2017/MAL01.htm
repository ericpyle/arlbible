<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल मलाकी १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>मलाकी</a></li>
<li><a href='ZEC14.htm'>&lt;</a></li>
<li><a href='MAL.htm'>१</a></li>
<li><a href='MAL02.htm'>&gt;</a></li>
</ul>
<div class="main">
<div class='mt'>Malachi </div><div class='mt'>मलाकी  
</div><div class='chapterlabel' id="V0"> १</div><div class='p'> <span class="verse" id="V1">१&#160;</span>मलाकी के द्वारा इस्राएल के लिए कहा हुआ यहोवा का भारी वचन। </div><div class='s'>इस्राएल परमेश्‍वर का अतिप्रिय </div><div class='p'> <span class="verse" id="V2">२&#160;</span>यहोवा यह कहता है, “मैंने तुम से प्रेम किया है, परन्तु तुम पूछते हो, 'तूने हमें कैसे प्रेम किया है?'” यहोवा की यह वाणी है, “क्या एसाव याकूब का भाई न था?  <span class="verse" id="V3">३&#160;</span>तो भी मैंने याकूब से प्रेम किया परन्तु एसाव को अप्रिय जानकर उसके पहाड़ों को उजाड़ डाला, और उसकी पैतृक भूमि को जंगल के गीदड़ों का कर दिया है।” (रोम 9:13)  <span class="verse" id="V4">४&#160;</span>एदोम कहता है, “हमारा देश उजड़ गया है, परन्तु हम खण्डहरों को फिर बनाएँगे;” सेनाओं का यहोवा यह कहता है, “यदि वे बनाएँ भी, परन्तु मैं ढा दूँगा; उनका नाम दुष्ट जाति पड़ेगा, और वे ऐसे लोग कहलाएँगे जिन पर यहोवा सदैव क्रोधित रहे।”  <span class="verse" id="V5">५&#160;</span>तुम्हारी आँखें इसे देखेंगी, और तुम कहोगे, “यहोवा का प्रताप इस्राएल की सीमा से आगे भी बढ़ता जाए।” </div><div class='s'>प्रदुषित भेंट </div><div class='p'> <span class="verse" id="V6">६&#160;</span>“पुत्र पिता का, और दास स्वामी का आदर करता है। यदि मैं पिता हूँ, तो मेरा आदर मानना कहाँ है? और यदि मैं स्वामी हूँ, तो मेरा भय मानना कहाँ? सेनाओं का यहोवा, तुम याजकों से भी जो मेरे नाम का अपमान करते हो यही बात पूछता है। परन्तु तुम पूछते हो, 'हमने किस बात में तेरे नाम का अपमान किया है?'  <span class="verse" id="V7">७&#160;</span>तुम मेरी वेदी पर अशुद्ध भोजन चढ़ाते हो। तो भी तुम पूछते हो, 'हम किस बात में तुझे अशुद्ध ठहराते हैं?' इस बात में भी, कि तुम कहते हो, 'यहोवा की मेज़ तुच्छ है।'  <span class="verse" id="V8">८&#160;</span>जब तुम अंधे पशु को बलि करने के लिये समीप ले आते हो तो क्या यह बुरा नहीं? और जब तुम लँगड़े या रोगी पशु को ले आते हो, तो क्या यह बुरा नहीं? अपने हाकिम के पास ऐसी भेंट ले आओ; क्या वह तुम से प्रसन्‍न होगा या तुम पर अनुग्रह करेगा? सेनाओं के यहोवा का यही वचन है।  <span class="verse" id="V9">९&#160;</span>“अब मैं तुम से कहता हूँ, परमेश्‍वर से प्रार्थना करो कि वह हम लोगों पर अनुग्रह करे। यह तुम्हारे हाथ से हुआ है; तब क्या तुम समझते हो कि परमेश्‍वर तुम में से किसी का पक्ष करेगा? सेनाओं के यहोवा का यही वचन है।  <span class="verse" id="V10">१०&#160;</span>भला होता कि तुम में से कोई मन्दिर के किवाड़ों को बन्द करता कि तुम मेरी वेदी पर व्यर्थ आग जलाने न पाते! सेनाओं के यहोवा का यह वचन है, मैं तुम से कदापि प्रसन्‍न नहीं हूँ, और न तुम्हारे हाथ से भेंट ग्रहण करूँगा।  <span class="verse" id="V11">११&#160;</span>क्योंकि उदयाचल से लेकर अस्ताचल तक अन्यजातियों में मेरा नाम महान है, और हर कहीं मेरे नाम पर धूप और शुद्ध भेंट चढ़ाई जाती है; क्योंकि अन्यजातियों में मेरा नाम महान है, सेनाओं के यहोवा का यही वचन है। (प्रका. 15:4)  <span class="verse" id="V12">१२&#160;</span>परन्तु तुम लोग उसको यह कहकर अपवित्र ठहराते हो कि यहोवा की मेज़ अशुद्ध है, और जो भोजनवस्तु उस पर से मिलती है वह भी तुच्छ है। (रोम. 2:24)  <span class="verse" id="V13">१३&#160;</span>फिर तुम यह भी कहते हो, 'यह कैसा बड़ा उपद्रव है*! सेनाओं के यहोवा का यह वचन है। तुम ने उस भोजनवस्तु के प्रति नाक भौं सिकोड़ी, और अत्याचार से प्राप्त किए हुए और लँगड़े और रोगी पशु की भेंट ले आते हो! क्या मैं ऐसी भेंट तुम्हारे हाथ से ग्रहण करूँ? यहोवा का यही वचन है।  <span class="verse" id="V14">१४&#160;</span>जिस छली के झुण्ड में नरपशु हो परन्तु वह मन्नत मानकर परमेश्‍वर को वर्जित पशु चढ़ाए, वह श्रापित है; मैं तो महाराजा हूँ*, और मेरा नाम अन्यजातियों में भययोग्य है, सेनाओं के यहोवा का यही वचन है। </div><ul class='tnav'>
<li><a href='index.htm'>मलाकी</a></li>
<li><a href='ZEC14.htm'>&lt;</a></li>
<li><a href='MAL.htm'>१</a></li>
<li><a href='MAL02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
