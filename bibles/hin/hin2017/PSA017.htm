<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता १७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA016.htm'>&lt;</a></li>
<li><a href='PSA.htm'>१७</a></li>
<li><a href='PSA018.htm'>&gt;</a></li>
</ul>
<div class="main">
 
<div class='chapterlabel' id="V0"> १७</div><div class='s'>संरक्षण के लिये प्रार्थना </div><div class='d'>दाऊद की प्रार्थना </div><div class='b'> &#160; </div><div class='q'> <span class="verse" id="V1">१&#160;</span>हे यहोवा परमेश्‍वर सच्चाई के वचन सुन, मेरी पुकार की ओर ध्यान दे </div><div class='q'>मेरी प्रार्थना की ओर जो निष्कपट मुँह से निकलती है कान लगा! </div><div class='q'> <span class="verse" id="V2">२&#160;</span>मेरे मुकद्दमें का निर्णय तेरे सम्मुख हो! </div><div class='q'>तेरी आँखें न्याय पर लगी रहें! </div><div class='q'> <span class="verse" id="V3">३&#160;</span>यदि तू मेरे हृदय को जाँचता; यदि तू रात को मेरा परीक्षण करता, </div><div class='q'>यदि तू मुझे परखता तो कुछ भी खोटापन नहीं पाता; </div><div class='q'>मेरे मुँह से अपराध की बात नहीं निकलेगी। </div><div class='q'> <span class="verse" id="V4">४&#160;</span>मानवीय कामों में मैंने तेरे मुँह के वचनों के द्वारा* </div><div class='q'>अधर्मियों के मार्ग से स्वयं को बचाए रखा। </div><div class='q'> <span class="verse" id="V5">५&#160;</span>मेरे पाँव तेरे पथों में स्थिर रहे, फिसले नहीं। </div><div class='q'> <span class="verse" id="V6">६&#160;</span>हे परमेश्‍वर, मैंने तुझसे प्रार्थना की है, क्योंकि तू मुझे उत्तर देगा। </div><div class='q'>अपना कान मेरी ओर लगाकर मेरी विनती सुन ले। </div><div class='q'> <span class="verse" id="V7">७&#160;</span>तू जो अपने दाहिने हाथ के द्वारा अपने </div><div class='q'>शरणागतों को उनके विरोधियों से बचाता है, </div><div class='q'>अपनी अद्भुत करुणा दिखा। </div><div class='q'> <span class="verse" id="V8">८&#160;</span>अपनी आँखों की पुतली के समान सुरक्षित रख*; </div><div class='q'>अपने पंखों के तले मुझे छिपा रख, </div><div class='q'> <span class="verse" id="V9">९&#160;</span>उन दुष्टों से जो मुझ पर अत्याचार करते हैं, </div><div class='q'>मेरे प्राण के शत्रुओं से जो मुझे घेरे हुए हैं। </div><div class='q'> <span class="verse" id="V10">१०&#160;</span>उन्होंने अपने हृदयों को कठोर किया है; </div><div class='q'>उनके मुँह से घमण्ड की बातें निकलती हैं। </div><div class='q'> <span class="verse" id="V11">११&#160;</span>उन्होंने पग-पग पर मुझको घेरा है; </div><div class='q'>वे मुझको भूमि पर पटक देने के लिये </div><div class='q'>घात लगाए हुए हैं। </div><div class='q'> <span class="verse" id="V12">१२&#160;</span>वह उस सिंह के समान है जो अपने शिकार की लालसा करता है, </div><div class='q'>और जवान सिंह के समान घात लगाने के स्थानों में बैठा रहता है। </div><div class='q'> <span class="verse" id="V13">१३&#160;</span>उठ, हे यहोवा! </div><div class='q'>उसका सामना कर और उसे पटक दे! </div><div class='q'>अपनी तलवार के बल से मेरे प्राण को दुष्ट से बचा ले। </div><div class='q'> <span class="verse" id="V14">१४&#160;</span>अपना हाथ बढ़ाकर हे यहोवा, मुझे मनुष्यों से बचा, </div><div class='q'>अर्थात् सांसारिक मनुष्यों से जिनका भाग इसी जीवन में है, </div><div class='q'>और जिनका पेट तू अपने भण्डार से भरता है*। </div><div class='q'>वे बाल-बच्चों से सन्तुष्ट हैं; और शेष सम्पत्ति अपने बच्चों के लिये छोड़ जाते हैं। </div><div class='q'> <span class="verse" id="V15">१५&#160;</span>परन्तु मैं तो धर्मी होकर तेरे मुख का दर्शन करूँगा </div><div class='q'>जब मैं जागूँगा तब तेरे स्वरूप से सन्तुष्ट होऊँगा। (भजन 4:6-7,1 यहू. 3:2) </div><ul class='tnav'>
<li><a href='index.htm'>भजन संहिता</a></li>
<li><a href='PSA016.htm'>&lt;</a></li>
<li><a href='PSA.htm'>१७</a></li>
<li><a href='PSA018.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
