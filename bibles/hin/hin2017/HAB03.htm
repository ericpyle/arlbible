<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल हबक्कूक ३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>हबक्कूक</a></li>
<li><a href='HAB02.htm'>&lt;</a></li>
<li><a href='HAB.htm'>३</a></li>
<li><a href='ZEP01.htm'>&gt;</a></li>
</ul>
<div class="main">
 
<div class='chapterlabel' id="V0"> ३</div><div class='s'>हबक्कूक की प्रार्थना </div><div class='p'> <span class="verse" id="V1">१&#160;</span>शिग्योनीत की रीति पर हबक्कूक नबी की प्रार्थना।। </div><div class='q'> <span class="verse" id="V2">२&#160;</span>हे यहोवा, मैं तेरी कीर्ति सुनकर डर गया। </div><div class='q'>हे यहोवा, वर्तमान युग में अपने काम को पूरा कर; </div><div class='q'>इसी युग में तू उसको प्रकट कर; </div><div class='q'>क्रोध करते हुए भी दया करना स्मरण कर।। </div><div class='q'> <span class="verse" id="V3">३&#160;</span>परमेश्‍वर तेमान से आया, </div><div class='q'>पवित्र परमेश्‍वर पारान पर्वत से आ रहा है। (सेला) </div><div class='q'>उसका तेज आकाश पर छाया हुआ है, </div><div class='q'>और पृथ्वी उसकी स्तुति से परिपूर्ण हो गई है। </div><div class='q'> <span class="verse" id="V4">४&#160;</span>उसकी ज्योति सूर्य के तुल्य थी, </div><div class='q'>उसके हाथ से किरणें निकल रही थीं; </div><div class='q'>और इनमें उसका सामर्थ्य छिपा हुआ था। </div><div class='q'> <span class="verse" id="V5">५&#160;</span>उसके आगे-आगे मरी फैलती गई, </div><div class='q'>और उसके पाँवों से महाज्वर निकलता गया। </div><div class='q'> <span class="verse" id="V6">६&#160;</span>वह खड़ा होकर पृथ्वी को नाप रहा था; </div><div class='q'>उसने देखा और जाति-जाति के लोग घबरा गए; </div><div class='q'>तब सनातन पर्वत चकनाचूर हो गए, और सनातन की पहाड़ियाँ झुक गईं </div><div class='q'>उसकी गति अनन्तकाल से एक सी है। </div><div class='q'> <span class="verse" id="V7">७&#160;</span>मुझे कूशान के तम्बू में रहनेवाले दुःख से दबे दिखाई पड़े; </div><div class='q'>और मिद्यान देश के डेरे डगमगा गए। </div><div class='q'> <span class="verse" id="V8">८&#160;</span>हे यहोवा, क्या तू नदियों पर रिसियाया था? </div><div class='q'>क्या तेरा क्रोध नदियों पर भड़का था, </div><div class='q'>अथवा क्या तेरी जलजलाहट समुद्र पर भड़की थी, </div><div class='q'>जब तू अपने घोड़ों पर और उद्धार करनेवाले विजयी रथों पर चढ़कर आ रहा था? </div><div class='q'> <span class="verse" id="V9">९&#160;</span>तेरा धनुष खोल में से निकल गया, </div><div class='q'>तेरे दण्ड का वचन शपथ के साथ हुआ था। (सेला) </div><div class='q'>तूने धरती को नदियों से चीर डाला। </div><div class='q'> <span class="verse" id="V10">१०&#160;</span>पहाड़ तुझे देखकर काँप उठे; </div><div class='q'>आँधी और जल-प्रलय निकल गए; </div><div class='q'>गहरा सागर बोल उठा और अपने हाथों </div><div class='q'>अर्थात् लहरों को ऊपर उठाया। </div><div class='q'> <span class="verse" id="V11">११&#160;</span>तेरे उड़नेवाले तीरों के चलने की ज्योति से, </div><div class='q'>और तेरे चमकीले भाले की झलक के प्रकाश से सूर्य और चन्द्रमा अपने-अपने स्थान पर ठहर गए।। </div><div class='q'> <span class="verse" id="V12">१२&#160;</span>तू क्रोध में आकर पृथ्वी पर चल निकला, </div><div class='q'>तूने जाति-जाति को क्रोध से नाश किया। </div><div class='q'> <span class="verse" id="V13">१३&#160;</span>तू अपनी प्रजा के उद्धार के लिये निकला, </div><div class='q'>हाँ, अपने अभिषिक्त के संग होकर उद्धार के लिये निकला। </div><div class='q'>तूने दुष्ट के घर के सिर को कुचलकर उसे गले से नींव तक नंगा कर दिया। (सेला) </div><div class='q'> <span class="verse" id="V14">१४&#160;</span>तूने उसके योद्धाओं के सिरों को उसी की बर्छी से छेदा है, </div><div class='q'>वे मुझ को तितर-बितर करने के लिये बवंडर की आँधी के समान आए, </div><div class='q'>और दीन लोगों को घात लगाकर मार डालने की आशा से आनन्दित थे। </div><div class='q'> <span class="verse" id="V15">१५&#160;</span>तू अपने घोड़ों पर सवार होकर समुद्र से हाँ, जल-प्रलय से पार हो गया। </div><div class='q'> <span class="verse" id="V16">१६&#160;</span>*यह सब सुनते ही मेरा कलेजा काँप उठा, </div><div class='q'>मेरे होंठ थरथराने लगे; </div><div class='q'>मेरी हड्डियाँ सड़ने लगीं, और मैं खड़े-खड़े काँपने लगा। </div><div class='q'>मैं शान्ति से उस दिन की बाट जोहता रहूँगा </div><div class='q'>जब दल बाँधकर प्रजा चढ़ाई करे।। </div><div class='q'> <span class="verse" id="V17">१७&#160;</span>क्योंकि चाहे अंजीर के वृक्षों में फूल न लगें, </div><div class='q'>और न दाखलताओं में फल लगें, </div><div class='q'>जैतून के वृक्ष से केवल धोखा पाया जाए </div><div class='q'>और खेतों में अन्न न उपजे, </div><div class='q'>भेड़शालाओं में भेड़-बकरियाँ न रहें, </div><div class='q'>और न थानों में गाय बैल हों, (लूका 13:6) </div><div class='q'> <span class="verse" id="V18">१८&#160;</span>तो भी मैं यहोवा के कारण आनन्दित और मगन रहूँगा, </div><div class='q'>और अपने उद्धारकर्ता परमेश्‍वर के द्वारा अति प्रसन्‍न रहूँगा </div><div class='q'> <span class="verse" id="V19">१९&#160;</span>यहोवा परमेश्‍वर मेरा बलमूल है, </div><div class='q'>वह मेरे पाँव हिरनों के समान बना देता है, </div><div class='q'>वह मुझ को मेरे ऊँचे स्थानों पर चलाता है। </div><ul class='tnav'>
<li><a href='index.htm'>हबक्कूक</a></li>
<li><a href='HAB02.htm'>&lt;</a></li>
<li><a href='HAB.htm'>३</a></li>
<li><a href='ZEP01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
