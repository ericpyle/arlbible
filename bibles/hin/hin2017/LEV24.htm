<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल लैव्यव्यवस्था २४</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>लैव्यव्यवस्था</a></li>
<li><a href='LEV23.htm'>&lt;</a></li>
<li><a href='LEV.htm'>२४</a></li>
<li><a href='LEV25.htm'>&gt;</a></li>
</ul>
<div class="main">
 
<div class='chapterlabel' id="V0"> २४</div><div class='s'>पवित्र दीपकों को सजाना </div><div class='p'> <span class="verse" id="V1">१&#160;</span>फिर यहोवा ने मूसा से कहा,  <span class="verse" id="V2">२&#160;</span>“इस्राएलियों को यह आज्ञा दे कि मेरे पास उजियाला देने के लिये कूट के निकाला हुआ जैतून का निर्मल तेल ले आना, कि दीपक नित्य जलता रहे*।  <span class="verse" id="V3">३&#160;</span>हारून उसको, मिलापवाले तम्बू में, साक्षीपत्र के बीचवाले पर्दे से बाहर, यहोवा के सामने नित्य सांझ से भोर तक सजाकर रखे; यह तुम्हारी पीढ़ी-पीढ़ी के लिये सदा की विधि ठहरे।  <span class="verse" id="V4">४&#160;</span>वह दीपकों को सोने की दीवट पर यहोवा के सामने नित्य सजाया करे। </div><div class='s'>निवास की रोटी </div><div class='p'> <span class="verse" id="V5">५&#160;</span>“तू मैदा लेकर बारह रोटियाँ पकवाना, प्रत्येक रोटी में एपा का दो दसवाँ अंश मैदा हो।  <span class="verse" id="V6">६&#160;</span>तब उनकी दो पंक्तियाँ करके, एक-एक पंक्ति में छः छ: रोटियाँ, स्वच्छ मेज पर यहोवा के सामने रखना।  <span class="verse" id="V7">७&#160;</span>और एक-एक पंक्ति पर शुद्ध लोबान* रखना कि वह रोटी स्मरण दिलानेवाली वस्तु और यहोवा के लिये हव्य हो।  <span class="verse" id="V8">८&#160;</span>प्रति विश्रामदिन को वह उसे नित्य यहोवा के सम्मुख क्रम से रखा करे, यह सदा की वाचा की रीति इस्राएलियों की ओर से हुआ करे।  <span class="verse" id="V9">९&#160;</span>और वह हारून और उसके पुत्रों की होंगी, और वे उसको किसी पवित्रस्‍थान में खाएँ, क्योंकि वह यहोवा के हव्यों में से सदा की विधि के अनुसार हारून के लिये परमपवित्र वस्तु ठहरी है।” </div><div class='s'>परमेश्‍वर की निन्दा का दण्ड </div><div class='p'> <span class="verse" id="V10">१०&#160;</span>उन दिनों में किसी इस्राएली स्त्री का बेटा, जिसका पिता मिस्री पुरुष था, इस्राएलियों के बीच चला गया; और वह इस्राएली स्त्री का बेटा और एक इस्राएली पुरुष छावनी के बीच आपस में मार पीट करने लगे,  <span class="verse" id="V11">११&#160;</span>और वह इस्राएली स्त्री का बेटा यहोवा के नाम की निन्दा करके श्राप देने लगा। यह सुनकर लोग उसको मूसा के पास ले गए। उसकी माता का नाम शलोमीत था, जो दान के गोत्र के दिब्री की बेटी थी।  <span class="verse" id="V12">१२&#160;</span>उन्होंने उसको हवालात में बन्द किया, जिससे यहोवा की आज्ञा से इस बात पर विचार किया जाए।  <span class="verse" id="V13">१३&#160;</span>तब यहोवा ने मूसा से कहा,  <span class="verse" id="V14">१४&#160;</span>“तुम लोग उस श्राप देनेवाले को छावनी से बाहर ले जाओ; और जितनों ने वह निन्दा सुनी हो वे सब अपने-अपने हाथ उसके सिर पर रखें*, तब सारी मण्डली के लोग उस पर पथराव करें।  <span class="verse" id="V15">१५&#160;</span>और तू इस्राएलियों से कह कि कोई क्यों न हो, जो अपने परमेश्‍वर को श्राप दे उसे अपने पाप का भार उठाना पड़ेगा।  <span class="verse" id="V16">१६&#160;</span>यहोवा के नाम की निन्दा करनेवाला निश्चय मार डाला जाए; सारी मण्डली के लोग निश्चय उस पर पथराव करें; चाहे देशी हो चाहे परदेशी, यदि कोई यहोवा के नाम की निन्दा करें तो वह मार डाला जाए।  <span class="verse" id="V17">१७&#160;</span>“फिर जो कोई किसी मनुष्य को जान से मारे वह निश्चय मार डाला जाए। (मत्ती 5:21)  <span class="verse" id="V18">१८&#160;</span>और जो कोई किसी घरेलू पशु को जान से मारे वह उसका बदला दे, अर्थात् प्राणी के बदले प्राणी दे।  <span class="verse" id="V19">१९&#160;</span>“फिर यदि कोई किसी दूसरे को चोट पहुँचाए, तो जैसा उसने किया हो वैसा ही उसके साथ भी किया जाए,  <span class="verse" id="V20">२०&#160;</span>अर्थात् अंग-भंग करने के बदले अंग-भंग किया जाए, आँख के बदले आँख, दाँत के बदले दाँत, जैसी चोट जिसने किसी को पहुँचाई हो वैसी ही उसको भी पहुँचाई जाए। (मत्ती 5:38)  <span class="verse" id="V21">२१&#160;</span>पशु का मार डालनेवाला उसका बदला दे, परन्तु मनुष्य का मार डालनेवाला मार डाला जाए।  <span class="verse" id="V22">२२&#160;</span>तुम्हारा नियम एक ही हो, जैसा देशी के लिये वैसा ही परदेशी के लिये भी हो; मैं तुम्हारा परमेश्‍वर यहोवा हूँ।”  <span class="verse" id="V23">२३&#160;</span>अतः मूसा ने इस्राएलियों को यह समझाया; तब उन्होंने उस श्राप देनेवाले को छावनी से बाहर ले जाकर उस पर पथराव किया। और इस्राएलियों ने वैसा ही किया जैसा यहोवा ने मूसा को आज्ञा दी थी। </div><ul class='tnav'>
<li><a href='index.htm'>लैव्यव्यवस्था</a></li>
<li><a href='LEV23.htm'>&lt;</a></li>
<li><a href='LEV.htm'>२४</a></li>
<li><a href='LEV25.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
