<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यशायाह १</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यशायाह</a></li>
<li><a href='SNG08.htm'>&lt;</a></li>
<li><a href='ISA.htm'>१</a></li>
<li><a href='ISA02.htm'>&gt;</a></li>
</ul>
<div class="main">
<div class='mt'>Isaiah </div><div class='mt'>यशायाह  
</div><div class='chapterlabel' id="V0"> १</div><div class='p'> <span class="verse" id="V1">१&#160;</span>आमोत्‍स के पुत्र यशायाह का दर्शन, जिसको उसने यहूदा और यरूशलेम के विषय में उज्जियाह, योताम, आहाज, और हिजकिय्याह नामक यहूदा के राजाओं के दिनों में पाया। </div><div class='s'>यहूदा की दुष्टता </div><div class='q'> <span class="verse" id="V2">२&#160;</span>हे स्वर्ग सुन, और हे पृथ्वी कान लगा; क्योंकि यहोवा कहता है: “मैंने बाल बच्चों का पालन-पोषण किया, </div><div class='q'>और उनको बढ़ाया भी, परन्तु उन्होंने मुझसे बलवा किया। </div><div class='q'> <span class="verse" id="V3">३&#160;</span>बैल* तो अपने मालिक को और गदहा अपने स्वामी की चरनी को पहचानता है, </div><div class='q'>परन्तु इस्राएल मुझें नहीं जानता, मेरी प्रजा विचार नहीं करती।” </div><div class='q'> <span class="verse" id="V4">४&#160;</span>हाय, यह जाति पाप से कैसी भरी है! यह समाज अधर्म से कैसा लदा हुआ है! </div><div class='q'>इस वंश के लोग कैसे कुकर्मी हैं, ये बाल-बच्चे कैसे बिगड़े हुए हैं! उन्होंने यहोवा को छोड़ दिया, उन्होंने इस्राएल के पवित्र को तुच्छ जाना है! </div><div class='q'>वे पराए बनकर दूर हो गए हैं। </div><div class='q'> <span class="verse" id="V5">५&#160;</span>तुम बलवा कर-करके क्यों अधिक मार खाना चाहते हो? </div><div class='q'>तुम्हारा सिर घावों से भर गया, और तुम्हारा हृदय दुःख से भरा है। </div><div class='q'> <span class="verse" id="V6">६&#160;</span>पाँव से सिर तक कहीं भी कुछ आरोग्यता नहीं, </div><div class='q'>केवल चोट और कोड़े की मार के चिन्ह </div><div class='q'>और सड़े हुए घाव हैं जो न दबाये गए, न बाँधे गए, न तेल लगाकर नरमाये गए हैं। </div><div class='q'> <span class="verse" id="V7">७&#160;</span>तुम्हारा देश उजड़ा पड़ा है, तुम्हारे नगर भस्म हो गए हैं; </div><div class='q'>तुम्हारे खेतों को परदेशी लोग तुम्हारे देखते ही निगल रहे हैं; </div><div class='q'>वह परदेशियों से नाश किए हुए देश के समान उजाड़ है। </div><div class='q'> <span class="verse" id="V8">८&#160;</span>और सिय्योन की बेटी दाख की बारी में की झोपड़ी के समान छोड़ दी गई है, </div><div class='q'>या ककड़ी के खेत में के मचान या घिरे हुए नगर के समान अकेली खड़ी है। </div><div class='q'> <span class="verse" id="V9">९&#160;</span>यदि सेनाओं का यहोवा हमारे थोड़े से लोगों को न बचा रखता, </div><div class='q'>तो हम सदोम के समान हो जाते, और गमोरा के समान ठहरते। (योएल. 2:32, रोम. 9:29) </div><div class='q'> <span class="verse" id="V10">१०&#160;</span>हे सदोम के न्यायियों, यहोवा का वचन </div><div class='q'>सुनो! हे गमोरा की प्रजा, हमारे परमेश्‍वर की शिक्षा पर कान लगा। (उत्प. 13:13, यहे. 16:49) </div><div class='q'> <span class="verse" id="V11">११&#160;</span>यहोवा यह कहता है, “तुम्हारे बहुत से मेलबलि मेरे किस काम के हैं? </div><div class='q'>मैं तो मेढ़ों के होमबलियों से और पाले हुए पशुओं की चर्बी से अघा गया हूँ; </div><div class='q'>मैं बछड़ों या भेड़ के बच्चों या बकरों के लहू से प्रसन्‍न नहीं होता। </div><div class='q'> <span class="verse" id="V12">१२&#160;</span>“तुम जब अपने मुँह मुझे दिखाने के लिये आते हो, </div><div class='q'>तब यह कौन चाहता है कि तुम मेरे आँगनों को पाँव से रौंदो? </div><div class='q'> <span class="verse" id="V13">१३&#160;</span>व्यर्थ अन्नबलि फिर मत लाओ; धूप से मुझे घृणा है। नये चाँद और विश्रामदिन का मानना, </div><div class='q'>और सभाओं का प्रचार करना, यह मुझे बुरा लगता है। महासभा के साथ ही साथ अनर्थ काम करना मुझसे सहा नहीं जाता। </div><div class='q'> <span class="verse" id="V14">१४&#160;</span>तुम्हारे नये चाँदों और नियत पर्वों के मानने से मैं जी से बैर रखता हूँ; </div><div class='q'>वे सब मुझे बोझ से जान पड़ते हैं, मैं उनको सहते-सहते थक गया हूँ। </div><div class='q'> <span class="verse" id="V15">१५&#160;</span>जब तुम मेरी ओर हाथ फैलाओ, तब मैं तुम से मुख फेर लूँगा; </div><div class='q'>तुम कितनी ही प्रार्थना क्यों न करो, तो भी मैं तुम्हारी न सुनूँगा; </div><div class='q'>क्योंकि तुम्हारे हाथ खून से भरे हैं। (नीति. 1:28, मीका. 3:4) </div><div class='q'> <span class="verse" id="V16">१६&#160;</span>अपने को धोकर पवित्र करो: </div><div class='q'>मेरी आँखों के सामने से अपने बुरे कामों को दूर करो; </div><div class='q'>भविष्य में बुराई करना छोड़ दो, (1 पत. 2:1, याकू. 4:8) </div><div class='q'> <span class="verse" id="V17">१७&#160;</span>भलाई करना सीखो; यत्न से न्याय करो, उपद्रवी को सुधारो; </div><div class='q'>अनाथ का न्याय चुकाओ, विधवा का मुकद्दमा लड़ो।” </div><div class='q'> <span class="verse" id="V18">१८&#160;</span>यहोवा कहता है, “आओ*, हम आपस में वाद-विवाद करें: </div><div class='q'>तुम्हारे पाप चाहे लाल रंग के हों, तो भी वे हिम के समान उजले हो जाएँगे; </div><div class='q'>और चाहे अर्गवानी रंग के हों, तो भी वे ऊन के समान श्वेत हो जाएँगे। </div><div class='q'> <span class="verse" id="V19">१९&#160;</span>यदि तुम आज्ञाकारी होकर मेरी मानो, </div><div class='q'> <span class="verse" id="V20">२०&#160;</span>तो इस देश के उत्तम से उत्तम पदार्थ खाओगे; </div><div class='q'>और यदि तुम न मानो और बलवा करो, तो तलवार से मारे जाओगे; यहोवा का यही वचन है।” विश्वासघाती यरूशलेम </div><div class='q'> <span class="verse" id="V21">२१&#160;</span>जो नगरी विश्वासयोग्य थी वह कैसे व्‍यभिचारिण हो गई! </div><div class='q'>वह न्याय से भरी थी और उसमें धर्म पाया जाता था, परन्तु अब उसमें हत्यारे ही पाए जाते हैं। </div><div class='q'> <span class="verse" id="V22">२२&#160;</span>तेरी चाँदी धातु का मैल* हो गई, तेरे दाखमधु में पानी मिल गया है। </div><div class='q'> <span class="verse" id="V23">२३&#160;</span>तेरे हाकिम हठीले और चोरों से मिले हैं। वे सब के सब घूस खानेवाले और भेंट के लालची हैं। </div><div class='q'>वे अनाथ का न्याय नहीं करते, और न विधवा का मुकद्दमा अपने पास आने देते हैं। </div><div class='q'> <span class="verse" id="V24">२४&#160;</span>इस कारण प्रभु सेनाओं के यहोवा, इस्राएल के शक्तिमान की यह वाणी है: </div><div class='q'>“सुनो, मैं अपने शत्रुओं को दूर करके शान्ति पाऊँगा, और अपने बैरियों से बदला लूँगा। </div><div class='q'> <span class="verse" id="V25">२५&#160;</span>मैं तुम पर हाथ बढ़ाकर तुम्हारा धातु का मैल पूरी रीति से भस्म करूँगा </div><div class='q'>और तुम्हारी मिलावट पूरी रीति से दूर करूँगा। </div><div class='q'> <span class="verse" id="V26">२६&#160;</span>मैं तुम में पहले के समान न्यायी और आदिकाल के समान मंत्री फिर नियुक्त करूँगा। </div><div class='q'>उसके बाद तू धर्मपुरी और विश्वासयोग्य नगरी कहलाएगी।” </div><div class='q'> <span class="verse" id="V27">२७&#160;</span>सिय्योन न्याय के द्वारा, </div><div class='q'>और जो उसमें फिरेंगे वे धर्म के द्वारा छुड़ा लिए जाएँगे। </div><div class='q'> <span class="verse" id="V28">२८&#160;</span>परन्तु बलवाइयों और पापियों का एक संग नाश होगा, </div><div class='q'>और जिन्होंने यहोवा को त्यागा है, उनका अन्त हो जाएगा। </div><div class='q'> <span class="verse" id="V29">२९&#160;</span>क्योंकि जिन बांज वृक्षों* से तुम प्रीति रखते थे, उनसे वे लज्जित होंगे, </div><div class='q'>और जिन बारियों से तुम प्रसन्‍न रहते थे, उनके कारण तुम्हारे मुँह काले होंगे। </div><div class='q'> <span class="verse" id="V30">३०&#160;</span>क्योंकि तुम पत्ते मुरझाएँ हुए बांज वृक्ष के पत्ते, </div><div class='q'>और बिना जल की बारी के समान हो जाओगे। </div><div class='q'> <span class="verse" id="V31">३१&#160;</span>बलवान तो सन और उसका काम चिंगारी बनेगा, </div><div class='q'>और दोनों एक साथ जलेंगे, और कोई बुझानेवाला न होगा। </div><ul class='tnav'>
<li><a href='index.htm'>यशायाह</a></li>
<li><a href='SNG08.htm'>&lt;</a></li>
<li><a href='ISA.htm'>१</a></li>
<li><a href='ISA02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
