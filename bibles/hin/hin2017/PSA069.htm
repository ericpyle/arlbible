<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ६९</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA068.htm'>&lt;</a></li>
<li><a href='PSA.htm'>६९</a></li>
<li><a href='PSA070.htm'>&gt;</a></li>
</ul>
<div class="main">
 
<div class='chapterlabel' id="V0"> ६९</div><div class='s'>संकट में सहायता के लिये पुकार </div><div class='d'>प्रधान बजानेवाले के लिये शोशन्नीम राग में दाऊद का गीत </div><div class='b'> &#160; </div><div class='q'> <span class="verse" id="V1">१&#160;</span>हे परमेश्‍वर, मेरा उद्धार कर, मैं जल में डूबा जाता हूँ। </div><div class='q'> <span class="verse" id="V2">२&#160;</span>मैं बड़े दलदल में धँसा जाता हूँ, और मेरे पैर कहीं नहीं रूकते; </div><div class='q'>मैं गहरे जल में आ गया, और धारा में डूबा जाता हूँ। </div><div class='q'> <span class="verse" id="V3">३&#160;</span>मैं पुकारते-पुकारते थक गया, मेरा गला सूख गया है; </div><div class='q'>अपने परमेश्‍वर की बाट जोहते-जोहते, मेरी आँखें धुँधली पड़ गई हैं। </div><div class='q'> <span class="verse" id="V4">४&#160;</span>जो अकारण मेरे बैरी हैं, वे गिनती में मेरे सिर के बालों से अधिक हैं; </div><div class='q'>मेरे विनाश करनेवाले जो व्यर्थ मेरे शत्रु हैं, वे सामर्थीं हैं, </div><div class='q'>इसलिए जो मैंने लूटा नहीं वह भी मुझ को देना पड़ा। (यूह. 15:25, भजन 35:19) </div><div class='q'> <span class="verse" id="V5">५&#160;</span>हे परमेश्‍वर, तू तो मेरी मूर्खता को जानता है, </div><div class='q'>और मेरे दोष तुझ से छिपे नहीं हैं। </div><div class='q'> <span class="verse" id="V6">६&#160;</span>हे प्रभु, हे सेनाओं के यहोवा, जो तेरी बाट जोहते हैं, वे मेरे कारण लज्जित न हो; </div><div class='q'>हे इस्राएल के परमेश्‍वर, जो तुझे ढूँढ़ते हैं, वह मेरे कारण अपमानित न हो। </div><div class='q'> <span class="verse" id="V7">७&#160;</span>तेरे ही कारण मेरी निन्दा हुई है*, </div><div class='q'>और मेरा मुँह लज्जा से ढपा है। </div><div class='q'> <span class="verse" id="V8">८&#160;</span>मैं अपने भाइयों के सामने अजनबी हुआ, </div><div class='q'>और अपने सगे भाइयों की दृष्टि में परदेशी ठहरा हूँ। </div><div class='q'> <span class="verse" id="V9">९&#160;</span>क्योंकि मैं तेरे भवन के निमित्त जलते-जलते भस्म हुआ, </div><div class='q'>और जो निन्दा वे तेरी करते हैं, वही निन्दा मुझ को सहनी पड़ी है। (यूह. 2:17, रोम. 15:3, इब्रा. 11:26) </div><div class='q'> <span class="verse" id="V10">१०&#160;</span>जब मैं रोकर और उपवास करके दुःख उठाता था, </div><div class='q'>तब उससे भी मेरी नामधराई ही हुई। </div><div class='q'> <span class="verse" id="V11">११&#160;</span>जब मैं टाट का वस्त्र पहने था, </div><div class='q'>तब मेरा दृष्टान्त उनमें चलता था। </div><div class='q'> <span class="verse" id="V12">१२&#160;</span>फाटक के पास बैठनेवाले मेरे विषय बातचीत करते हैं, </div><div class='q'>और मदिरा पीनेवाले मुझ पर लगता हुआ गीत गाते हैं। </div><div class='q'> <span class="verse" id="V13">१३&#160;</span>परन्तु हे यहोवा, मेरी प्रार्थना तो तेरी प्रसन्नता के समय में हो रही है; </div><div class='q'>हे परमेश्‍वर अपनी करुणा की बहुतायात से, </div><div class='q'>और बचाने की अपनी सच्ची प्रतिज्ञा के अनुसार मेरी सुन ले। </div><div class='q'> <span class="verse" id="V14">१४&#160;</span>मुझ को दलदल में से उबार, कि मैं धँस न जाऊँ; </div><div class='q'>मैं अपने बैरियों से, और गहरे जल में से बच जाऊँ। </div><div class='q'> <span class="verse" id="V15">१५&#160;</span>मैं धारा में डूब न जाऊँ, </div><div class='q'>और न मैं गहरे जल में डूब मरूँ, </div><div class='q'>और न पाताल का मुँह मेरे ऊपर बन्द हो। </div><div class='q'> <span class="verse" id="V16">१६&#160;</span>हे यहोवा, मेरी सुन ले, क्योंकि तेरी करुणा उत्तम है; </div><div class='q'>अपनी दया की बहुतायत के अनुसार मेरी ओर ध्यान दे। </div><div class='q'> <span class="verse" id="V17">१७&#160;</span>अपने दास से अपना मुँह न मोड़; </div><div class='q'>क्योंकि मैं संकट में हूँ, फुर्ती से मेरी सुन ले। </div><div class='q'> <span class="verse" id="V18">१८&#160;</span>मेरे निकट आकर मुझे छुड़ा ले, </div><div class='q'>मेरे शत्रुओं से मुझ को छुटकारा दे। </div><div class='q'> <span class="verse" id="V19">१९&#160;</span>मेरी नामधराई और लज्जा और अनादर को तू जानता है: </div><div class='q'>मेरे सब द्रोही तेरे सामने हैं। </div><div class='q'> <span class="verse" id="V20">२०&#160;</span>मेरा हृदय नामधराई के कारण फट गया, और मैं बहुत उदास हूँ। </div><div class='q'>मैंने किसी तरस खानेवाले की आशा तो की, </div><div class='q'>परन्तु किसी को न पाया, </div><div class='q'>और शान्ति देनेवाले ढूँढ़ता तो रहा, परन्तु कोई न मिला। </div><div class='q'> <span class="verse" id="V21">२१&#160;</span>लोगों ने मेरे खाने के लिये विष दिया, </div><div class='q'>और मेरी प्यास बुझाने के लिये मुझे सिरका पिलाया*। (मर. 15:23,36, लूका 23:36, यूह. 19:28-29) </div><div class='q'> <span class="verse" id="V22">२२&#160;</span>उनका भोजन उनके लिये फंदा हो जाए; </div><div class='q'>और उनके सुख के समय जाल बन जाए। </div><div class='q'> <span class="verse" id="V23">२३&#160;</span>उनकी आँखों पर अंधेरा छा जाए, ताकि वे देख न सके; </div><div class='q'>और तू उनकी कटि को निरन्तर कँपाता रह। (रोम. 11:9-10) </div><div class='q'> <span class="verse" id="V24">२४&#160;</span>उनके ऊपर अपना रोष भड़का, </div><div class='q'>और तेरे क्रोध की आँच उनको लगे। (प्रका. 16:1) </div><div class='q'> <span class="verse" id="V25">२५&#160;</span>उनकी छावनी उजड़ जाए, </div><div class='q'>उनके डेरों में कोई न रहे। (प्रेरि. 1:20) </div><div class='q'> <span class="verse" id="V26">२६&#160;</span>क्योंकि जिसको तूने मारा, वे उसके पीछे पड़े हैं, </div><div class='q'>और जिनको तूने घायल किया, वे उनकी पीड़ा की चर्चा करते हैं। (यह. 53:4) </div><div class='q'> <span class="verse" id="V27">२७&#160;</span>उनके अधर्म पर अधर्म बढ़ा; </div><div class='q'>और वे तेरे धर्म को प्राप्त न करें। </div><div class='q'> <span class="verse" id="V28">२८&#160;</span>उनका नाम जीवन की पुस्तक में से काटा जाए, </div><div class='q'>और धर्मियों के संग लिखा न जाए। (लूका 10:20, प्रका. 3:5, प्रका. 20:12,15, प्रका. 21:27) </div><div class='q'> <span class="verse" id="V29">२९&#160;</span>परन्तु मैं तो दुःखी और पीड़ित हूँ, </div><div class='q'>इसलिए हे परमेश्‍वर, तू मेरा उद्धार करके मुझे ऊँचे स्थान पर बैठा। </div><div class='q'> <span class="verse" id="V30">३०&#160;</span>मैं गीत गाकर तेरे नाम की स्तुति करूँगा, </div><div class='q'>और धन्यवाद करता हुआ तेरी बड़ाई करूँगा। </div><div class='q'> <span class="verse" id="V31">३१&#160;</span>यह यहोवा को बैल से अधिक, </div><div class='q'>वरन् सींग और खुरवाले बैल से भी अधिक भाएगा। </div><div class='q'> <span class="verse" id="V32">३२&#160;</span>नम्र लोग इसे देखकर आनन्दित होंगे, </div><div class='q'>हे परमेश्‍वर के खोजियों, तुम्हारा मन हरा हो जाए*। </div><div class='q'> <span class="verse" id="V33">३३&#160;</span>क्योंकि यहोवा दरिद्रों की ओर कान लगाता है, </div><div class='q'>और अपने लोगों को जो बन्दी हैं तुच्छ नहीं जानता। </div><div class='q'> <span class="verse" id="V34">३४&#160;</span>स्वर्ग और पृथ्वी उसकी स्तुति करें, </div><div class='q'>और समुद्र अपने सब जीव जन्तुओं समेत उसकी स्तुति करे। </div><div class='q'> <span class="verse" id="V35">३५&#160;</span>क्योंकि परमेश्‍वर सिय्योन का उद्धार करेगा, </div><div class='q'>और यहूदा के नगरों को फिर बसाएगा; </div><div class='q'>और लोग फिर वहाँ बसकर उसके अधिकारी हो जाएँगे। </div><div class='q'> <span class="verse" id="V36">३६&#160;</span>उसके दासों को वंश उसको अपने भाग में पाएगा, </div><div class='q'>और उसके नाम के प्रेमी उसमें वास करेंगे। </div><ul class='tnav'>
<li><a href='index.htm'>भजन संहिता</a></li>
<li><a href='PSA068.htm'>&lt;</a></li>
<li><a href='PSA.htm'>६९</a></li>
<li><a href='PSA070.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
