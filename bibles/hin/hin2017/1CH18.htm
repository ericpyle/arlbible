<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 1 इतिहास १८</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 इतिहास</a></li>
<li><a href='1CH17.htm'>&lt;</a></li>
<li><a href='1CH.htm'>१८</a></li>
<li><a href='1CH19.htm'>&gt;</a></li>
</ul>
<div class="main">
 
<div class='chapterlabel' id="V0"> १८</div><div class='s'>दाऊद के विजयों का वर्णन </div><div class='p'> <span class="verse" id="V1">१&#160;</span>इसके बाद दाऊद ने पलिश्तियों को जीतकर अपने अधीन कर लिया, और गाँवों समेत गत नगर को पलिश्तियों के हाथ से छीन लिया।  <span class="verse" id="V2">२&#160;</span>फिर उसने मोआबियों को भी जीत लिया*, और मोआबी दाऊद के अधीन होकर भेंट लाने लगे।  <span class="verse" id="V3">३&#160;</span>फिर जब सोबा का राजा हदादेजेर फरात महानद के पास अपने राज्य स्थिर करने को जा रहा था, तब दाऊद ने उसको हमात के पास जीत लिया।  <span class="verse" id="V4">४&#160;</span>दाऊद ने उससे एक हजार रथ, सात हजार सवार, और बीस हजार प्यादे हर लिए, और दाऊद ने सब रथवाले घोड़ों के घुटनों के पीछे की नस कटवाई, परन्तु एक सौ रथवाले घोड़े बचा रखे।  <span class="verse" id="V5">५&#160;</span>जब दमिश्क के अरामी, सोबा के राजा हदादेजेर की सहायता करने को आए, तब दाऊद ने अरामियों में से बाईस हजार पुरुष मारे।  <span class="verse" id="V6">६&#160;</span>तब दाऊद ने दमिश्क के अराम में सिपाहियों की चौकियाँ बैठाईं; अतः: अरामी दाऊद के अधीन होकर भेंट ले आने लगे। और जहाँ-जहाँ दाऊद जाता, वहाँ-वहाँ यहोवा उसको जय दिलाता था।  <span class="verse" id="V7">७&#160;</span>और हदादेजेर के कर्मचारियों के पास सोने की जो ढालें थीं, उन्हें दाऊद लेकर यरूशलेम को आया।  <span class="verse" id="V8">८&#160;</span>और हदादेजेर के तिभत और कून नामक नगरों से दाऊद बहुत सा पीतल ले आया; और उसी से सुलैमान ने पीतल के हौद और खम्भों और पीतल के पात्रों को बनवाया।  <span class="verse" id="V9">९&#160;</span>जब हमात के राजा तोऊ ने सुना कि दाऊद ने सोबा के राजा हदादेजेर की समस्त सेना को जीत लिया है,  <span class="verse" id="V10">१०&#160;</span>तब उसने हदोराम नामक अपने पुत्र को दाऊद राजा के पास उसका कुशल क्षेम पूछने और उसे बधाई देने को भेजा, इसलिए कि उसने हदादेजेर से लड़कर उसे जीत लिया था; (क्योंकि हदादेजेर तोऊ से लड़ा करता था) और हदोराम सोने चाँदी और पीतल के सब प्रकार के पात्र लिये हुए आया।  <span class="verse" id="V11">११&#160;</span>इनको दाऊद राजा ने यहोवा के लिये पवित्र करके रखा, और वैसा ही उस सोने- चाँदी से भी किया जिसे सब जातियों से, अर्थात् एदोमियों, मोआबियों, अम्मोनियों, पलिश्तियों, और अमालेकियों से प्राप्त किया था।  <span class="verse" id="V12">१२&#160;</span>फिर सरूयाह के पुत्र अबीशै ने नमक की तराई में अठारह हजार एदोमियों को मार लिया।  <span class="verse" id="V13">१३&#160;</span>तब उसने एदोम में सिपाहियों की चौकियाँ बैठाईं; और सब एदोमी दाऊद के अधीन हो गए। और दाऊद जहाँ-जहाँ जाता था वहाँ-वहाँ यहोवा उसको जय दिलाता था।  <span class="verse" id="V14">१४&#160;</span>दाऊद समस्त इस्राएल पर राज्य करता था, और वह अपनी सब प्रजा के साथ न्याय और धर्म के काम करता था।  <span class="verse" id="V15">१५&#160;</span>प्रधान सेनापति सरूयाह का पुत्र योआब था; इतिहास का लिखनेवाला अहीलूद का पुत्र यहोशापात था;  <span class="verse" id="V16">१६&#160;</span>प्रधान याजक, अहीतूब का पुत्र सादोक और एब्यातार का पुत्र अबीमेलेक थे, मंत्री शबशा था;  <span class="verse" id="V17">१७&#160;</span>करेतियों और पलेतियों का प्रधान यहोयादा का पुत्र बनायाह था; और दाऊद के पुत्र राजा के पास मुखिये होकर रहते थे। </div><ul class='tnav'>
<li><a href='index.htm'>1 इतिहास</a></li>
<li><a href='1CH17.htm'>&lt;</a></li>
<li><a href='1CH.htm'>१८</a></li>
<li><a href='1CH19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
