<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल 1 कुरिन्थियों ३</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 कुरिन्थियों</a></li>
<li><a href='1CO02.htm'>&lt;</a></li>
<li><a href='1CO.htm'>३</a></li>
<li><a href='1CO04.htm'>&gt;</a></li>
</ul>
<div class="main">
 
<div class='chapterlabel' id="V0"> ३</div><div class='s'>मनुष्यों का अनुसरण उचित नहीं </div><div class='p'> <span class="verse" id="V1">१&#160;</span>हे भाइयों, मैं तुम से इस रीति से बातें न कर सका, जैसे आत्मिक लोगों से परन्तु जैसे शारीरिक लोगों से, और उनसे जो मसीह में बालक हैं।  <span class="verse" id="V2">२&#160;</span>मैंने तुम्हें दूध पिलाया*, अन्न न खिलाया; क्योंकि तुम उसको न खा सकते थे; वरन् अब तक भी नहीं खा सकते हो, </div><div class='p'> <span class="verse" id="V3">३&#160;</span>क्योंकि अब तक शारीरिक हो। इसलिए, कि जब तुम में ईर्ष्या और झगड़ा है, तो क्या तुम शारीरिक नहीं? और मनुष्य की रीति पर नहीं चलते?  <span class="verse" id="V4">४&#160;</span>इसलिए कि जब एक कहता है, “मैं पौलुस का हूँ,” और दूसरा, “मैं अपुल्लोस का हूँ,” तो क्या तुम मनुष्य नहीं? </div><div class='s'>परमेश्‍वर के दासों की भूमिका </div><div class='p'> <span class="verse" id="V5">५&#160;</span>अपुल्लोस कौन है? और पौलुस कौन है? केवल सेवक, जिनके द्वारा तुम लोगों ने विश्वास किया, जैसा हर एक को प्रभु ने दिया। </div><div class='p'> <span class="verse" id="V6">६&#160;</span>मैंने लगाया, अपुल्लोस ने सींचा, परन्तु परमेश्‍वर ने बढ़ाया।  <span class="verse" id="V7">७&#160;</span>इसलिए न तो लगानेवाला कुछ है, और न सींचनेवाला, परन्तु परमेश्‍वर जो बढ़ानेवाला है। </div><div class='p'> <span class="verse" id="V8">८&#160;</span>लगानेवाला और सींचनेवाला दोनों एक हैं; परन्तु हर एक व्यक्ति अपने ही परिश्रम के अनुसार अपनी ही मजदूरी पाएगा।  <span class="verse" id="V9">९&#160;</span>क्योंकि हम परमेश्‍वर के सहकर्मी हैं; तुम परमेश्‍वर की खेती और परमेश्‍वर के भवन हो।  <span class="verse" id="V10">१०&#160;</span>परमेश्‍वर के उस अनुग्रह के अनुसार, जो मुझे दिया गया, मैंने बुद्धिमान राजमिस्त्री के समान नींव डाली, और दूसरा उस पर रद्दा रखता है। परन्तु हर एक मनुष्य चौकस रहे, कि वह उस पर कैसा रद्दा रखता है।  <span class="verse" id="V11">११&#160;</span>क्योंकि उस नींव को छोड़ जो पड़ी है, और वह यीशु मसीह है, कोई दूसरी नींव नहीं डाल सकता। (यशा. 28:16) </div><div class='p'> <span class="verse" id="V12">१२&#160;</span>और यदि कोई इस नींव पर सोना या चाँदी या बहुमूल्य पत्थर या काठ या घास या फूस का रद्दा रखे,  <span class="verse" id="V13">१३&#160;</span>तो हर एक का काम प्रगट हो जाएगा; क्योंकि वह दिन उसे बताएगा; इसलिए कि आग के साथ प्रगट होगा और वह आग हर एक का काम परखेगी कि कैसा है। </div><div class='p'> <span class="verse" id="V14">१४&#160;</span>जिसका काम उस पर बना हुआ स्थिर रहेगा, वह मजदूरी पाएगा।  <span class="verse" id="V15">१५&#160;</span>और यदि किसी का काम जल जाएगा, तो वह हानि उठाएगा; पर वह आप बच जाएगा परन्तु जलते-जलते। </div><div class='p'> <span class="verse" id="V16">१६&#160;</span>क्या तुम नहीं जानते, कि तुम परमेश्‍वर का मन्दिर हो, और परमेश्‍वर का आत्मा तुम में वास करता है?  <span class="verse" id="V17">१७&#160;</span>यदि कोई परमेश्‍वर के मन्दिर को नाश करेगा तो परमेश्‍वर उसे नाश करेगा; क्योंकि परमेश्‍वर का मन्दिर पवित्र है, और वह तुम हो। </div><div class='s'>सांसारिक ज्ञान से बचो </div><div class='p'> <span class="verse" id="V18">१८&#160;</span>कोई अपने आप को धोखा न दे। यदि तुम में से कोई इस संसार में अपने आप को ज्ञानी समझे, तो मूर्ख बने कि ज्ञानी हो जाए।  <span class="verse" id="V19">१९&#160;</span>क्योंकि इस संसार का ज्ञान परमेश्‍वर के निकट मूर्खता है, जैसा लिखा है, </div><div class='q'>“वह ज्ञानियों को उनकी चतुराई में फँसा देता है,” (अय्यू. 5:13) </div><div class='m'> <span class="verse" id="V20">२०&#160;</span>और फिर, “प्रभु ज्ञानियों के विचारों को जानता है, कि व्यर्थ हैं।” (भज. 94:11) </div><div class='p'> <span class="verse" id="V21">२१&#160;</span>इसलिए मनुष्यों पर कोई घमण्ड न करे, क्योंकि सब कुछ तुम्हारा है।  <span class="verse" id="V22">२२&#160;</span>क्या पौलुस, क्या अपुल्लोस, क्या कैफा, क्या जगत, क्या जीवन, क्या मरण, क्या वर्तमान, क्या भविष्य, सब कुछ तुम्हारा है,  <span class="verse" id="V23">२३&#160;</span>और तुम मसीह के हो, और मसीह परमेश्‍वर का है। </div><ul class='tnav'>
<li><a href='index.htm'>1 कुरिन्थियों</a></li>
<li><a href='1CO02.htm'>&lt;</a></li>
<li><a href='1CO.htm'>३</a></li>
<li><a href='1CO04.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
