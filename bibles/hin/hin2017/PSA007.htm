<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल भजन संहिता ७</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>भजन संहिता</a></li>
<li><a href='PSA006.htm'>&lt;</a></li>
<li><a href='PSA.htm'>७</a></li>
<li><a href='PSA008.htm'>&gt;</a></li>
</ul>
<div class="main">
 
<div class='chapterlabel' id="V0"> ७</div><div class='s'>न्याय के लिये प्रार्थना दाऊद का शिग्गायोन नामक भजन </div><div class='d'>जो बिन्यामीनी कूश की बातों के कारण यहोवा के सामने गाया </div><div class='b'> &#160; </div><div class='q'> <span class="verse" id="V1">१&#160;</span>हे मेरे परमेश्‍वर यहोवा, मैं तुझमें शरण लेता हुँ; </div><div class='q'>सब पीछा करनेवालों से मुझे बचा और छुटकारा दे, </div><div class='q'> <span class="verse" id="V2">२&#160;</span>ऐसा न हो कि वे मुझ को सिंह के समान </div><div class='q'>फाड़कर टुकड़े-टुकड़े कर डालें; </div><div class='q'>और कोई मेरा छुड़ानेवाला न हो। </div><div class='q'> <span class="verse" id="V3">३&#160;</span>हे मेरे परमेश्‍वर यहोवा, यदि मैंने यह किया हो, </div><div class='q'>यदि मेरे हाथों से कुटिल काम हुआ हो, </div><div class='q'> <span class="verse" id="V4">४&#160;</span>यदि मैंने अपने मेल रखनेवालों से भलाई के बदले बुराई की हो, </div><div class='q'>या मैंने उसको जो अकारण मेरा बैरी था लूटा है </div><div class='q'> <span class="verse" id="V5">५&#160;</span>तो शत्रु मेरे प्राण का पीछा करके मुझे आ पकड़े*, </div><div class='q'>और मेरे प्राण को भूमि पर रौंदे, </div><div class='q'>और मुझे अपमानित करके मिट्टी में मिला दे। (सेला) </div><div class='q'> <span class="verse" id="V6">६&#160;</span>हे यहोवा अपने क्रोध में उठ; </div><div class='q'>क्रोध से भरे मेरे सतानेवाले के विरुद्ध तू खड़ा हो जा; </div><div class='q'>मेरे लिये जाग! तूने न्याय की आज्ञा दे दी है। </div><div class='q'> <span class="verse" id="V7">७&#160;</span>देश-देश के लोग तेरे चारों ओर इकट्ठे हुए है; </div><div class='q'>तू फिर से उनके ऊपर विराजमान हो। </div><div class='q'> <span class="verse" id="V8">८&#160;</span>यहोवा जाति-जाति का न्याय करता है; </div><div class='q'>यहोवा मेरे धर्म और खराई के अनुसार मेरा न्याय चुका दे। </div><div class='q'> <span class="verse" id="V9">९&#160;</span>भला हो कि दुष्टों की बुराई का अन्त हो जाए, परन्तु धर्म को तू स्थिर कर; </div><div class='q'>क्योंकि धर्मी परमेश्‍वर मन और मर्म का ज्ञाता है। </div><div class='q'> <span class="verse" id="V10">१०&#160;</span>मेरी ढाल परमेश्‍वर के हाथ में है, </div><div class='q'>वह सीधे मनवालों को बचाता है। </div><div class='q'> <span class="verse" id="V11">११&#160;</span>परमेश्‍वर धर्मी और न्यायी है*, </div><div class='q'>वरन् ऐसा परमेश्‍वर है जो प्रतिदिन क्रोध करता है। </div><div class='q'> <span class="verse" id="V12">१२&#160;</span>यदि मनुष्य मन न फिराए तो वह अपनी तलवार पर सान चढ़ाएगा; </div><div class='q'>और युद्ध के लिए अपना धनुष तैयार करेगा। (लूका 13:3-5) </div><div class='q'> <span class="verse" id="V13">१३&#160;</span>और उस मनुष्य के लिये उसने मृत्यु के हथियार तैयार कर लिए हैं*: </div><div class='q'>वह अपने तीरों को अग्निबाण बनाता है। </div><div class='q'> <span class="verse" id="V14">१४&#160;</span>देख दुष्ट को अनर्थ काम की पीड़ाएँ हो रही हैं, </div><div class='q'>उसको उत्पात का गर्भ है, और उससे झूठ का जन्म हुआ। </div><div class='q'> <span class="verse" id="V15">१५&#160;</span>उसने गड्ढे खोदकर उसे गहरा किया, </div><div class='q'>और जो खाई उसने बनाई थी उसमें वह आप ही गिरा। </div><div class='q'> <span class="verse" id="V16">१६&#160;</span>उसका उत्पात पलटकर उसी के सिर पर पड़ेगा; </div><div class='q'>और उसका उपद्रव उसी के माथे पर पड़ेगा। </div><div class='q'> <span class="verse" id="V17">१७&#160;</span>मैं यहोवा के धर्म के अनुसार उसका धन्यवाद करूँगा, </div><div class='q'>और परमप्रधान यहोवा के नाम का भजन गाऊँगा। </div><ul class='tnav'>
<li><a href='index.htm'>भजन संहिता</a></li>
<li><a href='PSA006.htm'>&lt;</a></li>
<li><a href='PSA.htm'>७</a></li>
<li><a href='PSA008.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
