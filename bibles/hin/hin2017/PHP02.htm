<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल फिलिप्पियों २</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>फिलिप्पियों</a></li>
<li><a href='PHP01.htm'>&lt;</a></li>
<li><a href='PHP.htm'>२</a></li>
<li><a href='PHP03.htm'>&gt;</a></li>
</ul>
<div class="main">
 
<div class='chapterlabel' id="V0"> २</div><div class='s'>मसीही विनम्रता </div><div class='p'> <span class="verse" id="V1">१&#160;</span>अतः यदि मसीह में कुछ प्रोत्साहन और प्रेम से ढाढ़स और आत्मा की सहभागिता, और कुछ करुणा और दया हो,  <span class="verse" id="V2">२&#160;</span>तो मेरा यह आनन्द पूरा करो कि एक मन रहो* और एक ही प्रेम, एक ही चित्त, और एक ही मनसा रखो। </div><div class='p'> <span class="verse" id="V3">३&#160;</span>स्वार्थ या मिथ्यागर्व के लिये कुछ न करो, पर दीनता से एक दूसरे को अपने से अच्छा समझो।  <span class="verse" id="V4">४&#160;</span>हर एक अपनी ही हित की नहीं, वरन् दूसरों के हित की भी चिन्ता करे। </div><div class='s'>मसीह की दीनता और महानता </div><div class='p'> <span class="verse" id="V5">५&#160;</span>जैसा मसीह यीशु का स्वभाव था वैसा ही तुम्हारा भी स्वभाव हो; </div><div class='q'> <span class="verse" id="V6">६&#160;</span>जिसने परमेश्‍वर के स्वरूप में होकर भी </div><div class='q'>परमेश्‍वर के तुल्य होने को अपने वश में </div><div class='q'>रखने की वस्तु न समझा। </div><div class='q'> <span class="verse" id="V7">७&#160;</span>वरन् अपने आप को ऐसा शून्य कर दिया*, </div><div class='q'>और दास का स्वरूप धारण किया, </div><div class='q'>और मनुष्य की समानता में हो गया। </div><div class='q'> <span class="verse" id="V8">८&#160;</span>और मनुष्य के रूप में प्रगट होकर </div><div class='q'>अपने आप को दीन किया, और यहाँ तक आज्ञाकारी रहा कि मृत्यु, हाँ, </div><div class='q'>क्रूस की मृत्यु भी सह ली। </div><div class='q'> <span class="verse" id="V9">९&#160;</span>इस कारण परमेश्‍वर ने उसको अति महान भी किया, </div><div class='q'>और उसको वह नाम दिया जो सब नामों में श्रेष्ठ है, </div><div class='q'> <span class="verse" id="V10">१०&#160;</span>कि जो स्वर्ग में और पृथ्वी पर और जो पृथ्वी के नीचे है; </div><div class='q'>वे सब यीशु के नाम पर घुटना टेकें*, </div><div class='q'> <span class="verse" id="V11">११&#160;</span>और परमेश्‍वर पिता की महिमा के लिये </div><div class='q'>हर एक जीभ अंगीकार कर ले कि यीशु मसीह ही प्रभु है। </div><div class='s'>ज्योति सदृश चमको </div><div class='p'> <span class="verse" id="V12">१२&#160;</span>इसलिए हे मेरे प्रियों, जिस प्रकार तुम सदा से आज्ञा मानते आए हो, वैसे ही अब भी न केवल मेरे साथ रहते हुए पर विशेष करके अब मेरे दूर रहने पर भी डरते और काँपते हुए अपने-अपने उद्धार का कार्य पूरा करते जाओ।  <span class="verse" id="V13">१३&#160;</span>क्योंकि परमेश्‍वर ही है, जिसने अपनी सुइच्छा निमित्त तुम्हारे मन में इच्छा और काम, दोनों बातों के करने का प्रभाव डाला है। </div><div class='p'> <span class="verse" id="V14">१४&#160;</span>सब काम बिना कुड़कुड़ाए और बिना विवाद के किया करो;  <span class="verse" id="V15">१५&#160;</span>ताकि तुम निर्दोष और निष्कपट होकर टेढ़े और विकृत लोगों के बीच परमेश्‍वर के निष्कलंक सन्तान बने रहो, जिनके बीच में तुम जीवन का वचन* लिए हुए जगत में जलते दीपकों के समान दिखाई देते हो,  <span class="verse" id="V16">१६&#160;</span>कि मसीह के दिन मुझे घमण्ड करने का कारण हो कि न मेरा दौड़ना और न मेरा परिश्रम करना व्यर्थ हुआ। </div><div class='p'> <span class="verse" id="V17">१७&#160;</span>यदि मुझे तुम्हारे विश्वास के बलिदान और सेवा के साथ अपना लहू भी बहाना पड़े तो भी मैं आनन्दित हूँ, और तुम सब के साथ आनन्द करता हूँ।  <span class="verse" id="V18">१८&#160;</span>वैसे ही तुम भी आनन्दित हो, और मेरे साथ आनन्द करो। </div><div class='s'>तीमुथियुस की सराहना </div><div class='p'> <span class="verse" id="V19">१९&#160;</span>मुझे प्रभु यीशु में आशा है कि मैं तीमुथियुस को तुम्हारे पास तुरन्त भेजूँगा, ताकि तुम्हारी दशा सुनकर मुझे शान्ति मिले।  <span class="verse" id="V20">२०&#160;</span>क्योंकि मेरे पास ऐसे स्वभाव का और कोई नहीं, जो शुद्ध मन से तुम्हारी चिन्ता करे।  <span class="verse" id="V21">२१&#160;</span>क्योंकि सब अपने स्वार्थ की खोज में रहते हैं, न कि यीशु मसीह की। </div><div class='p'> <span class="verse" id="V22">२२&#160;</span>पर उसको तो तुम ने परखा और जान भी लिया है कि जैसा पुत्र पिता के साथ करता है, वैसा ही उसने सुसमाचार के फैलाने में मेरे साथ परिश्रम किया।  <span class="verse" id="V23">२३&#160;</span>इसलिए मुझे आशा है कि ज्यों ही मुझे जान पड़ेगा कि मेरी क्या दशा होगी, त्यों ही मैं उसे तुरन्त भेज दूँगा।  <span class="verse" id="V24">२४&#160;</span>और मुझे प्रभु में भरोसा है कि मैं आप भी शीघ्र आऊँगा। </div><div class='s'>इपफ्रुदीतुस की सराहना </div><div class='p'> <span class="verse" id="V25">२५&#160;</span>पर मैंने इपफ्रुदीतुस को जो मेरा भाई, और सहकर्मी और संगी योद्धा और तुम्हारा दूत, और आवश्यक बातों में मेरी सेवा टहल करनेवाला है, तुम्हारे पास भेजना अवश्य समझा।  <span class="verse" id="V26">२६&#160;</span>क्योंकि उसका मन तुम सब में लगा हुआ था, इस कारण वह व्याकुल रहता था क्योंकि तुम ने उसकी बीमारी का हाल सुना था।  <span class="verse" id="V27">२७&#160;</span>और निश्चय वह बीमार तो हो गया था, यहाँ तक कि मरने पर था, परन्तु परमेश्‍वर ने उस पर दया की; और केवल उस पर ही नहीं, पर मुझ पर भी कि मुझे शोक पर शोक न हो। </div><div class='p'> <span class="verse" id="V28">२८&#160;</span>इसलिए मैंने उसे भेजने का और भी यत्न किया कि तुम उससे फिर भेंट करके आनन्दित हो जाओ और मेरा भी शोक घट जाए।  <span class="verse" id="V29">२९&#160;</span>इसलिए तुम प्रभु में उससे बहुत आनन्द के साथ भेंट करना, और ऐसों का आदर किया करना,  <span class="verse" id="V30">३०&#160;</span>क्योंकि वह मसीह के काम के लिये अपने प्राणों पर जोखिम उठाकर मरने के निकट हो गया था, ताकि जो घटी तुम्हारी ओर से मेरी सेवा में हुई उसे पूरा करे। </div><ul class='tnav'>
<li><a href='index.htm'>फिलिप्पियों</a></li>
<li><a href='PHP01.htm'>&lt;</a></li>
<li><a href='PHP.htm'>२</a></li>
<li><a href='PHP03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
