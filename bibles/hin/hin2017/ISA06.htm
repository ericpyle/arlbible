<!DOCTYPE html>
<html lang="hi">
<head>
<meta charset="UTF-8" />
<link rel="stylesheet" href="akshar.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>पवित्र बाइबिल यशायाह ६</title>
<meta name="keywords" content="पवित्र बाइबिल, hin, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>यशायाह</a></li>
<li><a href='ISA05.htm'>&lt;</a></li>
<li><a href='ISA.htm'>६</a></li>
<li><a href='ISA07.htm'>&gt;</a></li>
</ul>
<div class="main">
 
<div class='chapterlabel' id="V0"> ६</div><div class='s'>यशायाह की बुलाहट </div><div class='p'> <span class="verse" id="V1">१&#160;</span>जिस वर्ष उज्जियाह राजा मरा, मैंने प्रभु को बहुत ही ऊँचे सिंहासन पर विराजमान देखा; और उसके वस्त्र के घेर से मन्दिर भर गया। (प्रका. 4:2,6, मत्ती 25:3, प्रका. 7:10)  <span class="verse" id="V2">२&#160;</span>उससे ऊँचे पर साराप दिखाई दिए; उनके छः-छः पंख थे; दो पंखों से वे अपने मुँह को ढाँपे थे* और दो से अपने पाँवों को, और दो से उड़ रहे थे। </div><div class='q'> <span class="verse" id="V3">३&#160;</span>और वे एक दूसरे से पुकार-पुकारकर कह रहे थे: </div><div class='q'>“सेनाओं का यहोवा पवित्र, पवित्र, पवित्र है; सारी पृथ्वी उसके तेज से भरपूर है।” (प्रका. 4:8, प्रका. 15:8)  <span class="verse" id="V4">४&#160;</span>और पुकारनेवाले के शब्द से डेवढ़ियों की नींवें डोल उठी, और भवन धुएँ से भर गया।  <span class="verse" id="V5">५&#160;</span>तब मैंने कहा, </div><div class='q'>“हाय! हाय*! मैं नाश हुआ; क्योंकि मैं अशुद्ध होंठवाला मनुष्य हूँ, </div><div class='q'>और अशुद्ध होंठवाले मनुष्यों के बीच में रहता हूँ; </div><div class='q'>क्योंकि मैंने सेनाओं के यहोवा महाराजाधिराज को अपनी आँखों से देखा है!” </div><div class='q'> <span class="verse" id="V6">६&#160;</span>तब एक साराप हाथ में अंगारा लिए हुए, जिसे उसने चिमटे से वेदी पर से उठा लिया था, मेरे पास उड़कर आया।  <span class="verse" id="V7">७&#160;</span>उसने उससे मेरे मुँह को छूकर कहा, </div><div class='q'>“देख, इसने तेरे होंठों को छू लिया है, इसलिए तेरा अधर्म दूर हो गया और तेरे पाप क्षमा हो गए।”  <span class="verse" id="V8">८&#160;</span>तब मैंने प्रभु का यह वचन सुना, “मैं किस को भेजूँ, और हमारी ओर से कौन जाएगा?” तब मैंने कहा, “मैं यहाँ हूँ! मुझे भेज।”  <span class="verse" id="V9">९&#160;</span>उसने कहा, </div><div class='q'>“जा, और इन लोगों से कह, </div><div class='q'>'सुनते ही रहो, परन्तु न समझो; देखते ही रहो, परन्तु न बूझो।' </div><div class='q'> <span class="verse" id="V10">१०&#160;</span>तू इन लोगों के मन को मोटे* और उनके कानों को भारी कर, और उनकी आँखों को बन्द कर; </div><div class='q'>ऐसा न हो कि वे आँखों से देखें, और कानों से सुनें, और मन से बूझें, और मन फिराएँ और चंगे हो जाएँ।” (मत्ती 13:15, यूह. 12:40, प्रेरि. 28:26,27, रोम. 11:8) </div><div class='q'> <span class="verse" id="V11">११&#160;</span>तब मैंने पूछा, “हे प्रभु कब तक?” उसने कहा, </div><div class='q'>“जब तक नगर न उजड़े और उनमें कोई रह न जाए, </div><div class='q'>और घरों में कोई मनुष्य न रह जाए, और देश उजाड़ और सुनसान हो जाए, </div><div class='q'> <span class="verse" id="V12">१२&#160;</span>और यहोवा मनुष्यों को उसमें से दूर कर दे, और देश के बहुत से स्थान निर्जन हो जाएँ। </div><div class='q'> <span class="verse" id="V13">१३&#160;</span>चाहे उसके निवासियों का दसवाँ अंश भी रह जाए, तो भी वह नाश किया जाएगा, </div><div class='q'>परन्तु जैसे छोटे या बड़े बांज वृक्ष को काट डालने पर भी उसका ठूँठ बना रहता है, </div><div class='q'>वैसे ही पवित्र वंश उसका ठूँठ ठहरेगा।” </div><ul class='tnav'>
<li><a href='index.htm'>यशायाह</a></li>
<li><a href='ISA05.htm'>&lt;</a></li>
<li><a href='ISA.htm'>६</a></li>
<li><a href='ISA07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017, 2018 BCS</a></p>
</div>
</div></body></html>
