<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী 2 শমূয়েল 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 শমূয়েল</a></li>
<li><a href='1SA31.htm'>&lt;</a></li>
<li><a href='2SA.htm'>1</a></li>
<li><a href='2SA02.htm'>&gt;</a></li>
</ul>
<div class="main">
<div class='mt'>2 শমূয়েল </div><div class='is'>গ্রন্থস্বত্ব </div><div class='ip'>পুস্তকটি কোনো গ্রন্থকারের দাবি করে না। যাইহোক, শমূয়েল হয়ত লিখে থাকবেন, এবং তিনি নিশ্চিত ভাবে সংবাদ পরিবেশন করেছেন 1 শমূয়েলের 1:1-24:22 এর জন্য, যাহা তার জীবনী এবং তার মৃত্যু পর্যন্ত জীবন কথা হচ্ছে। এটা খুব সম্ভব হচ্ছে যে ভাববাদী শমূয়েল পুস্তকটির অংশ বিশেষ লিখেছিলেন। 1 শমূয়েলের অন্যান্য সম্ভাব্য যোগদানকারী হচ্ছেন ভাববাদী, ঐতিহাসিক নাথান এবং গাদ (1 বংশাবলী 29:29)। </div><div class='is'>রচনার সময় এবং স্থান </div><div class='ip'>আনুমাণিক 1050 থেকে 722 খ্রিষ্টপূর্বাব্দের মধ্যবর্তী সময়। </div><div class='ip'>তাহলে লেখক পুস্তকটি লিখেছিলেন ইস্রায়েল এবং যিহুদার রাজত্ব বিভাজনের পরে, ইস্রায়েল এবং যিহুদার স্বতন্ত্র অস্তিত্তের বহু উল্লেখ সমূহ থেকে এটা স্পষ্ট হয় (1 শমূয়েল. 11:8; 17:52; 18:16; 2 শমূয়েল 5:5; 11:11; 12:8; 19:42-43; 24:1, 9) </div><div class='is'>গ্রাহক </div><div class='ip'>পুস্তকটির প্রকৃত পাঠক ছিল ইস্রায়েল এবং যিহুদার বিভক্ত রাজতন্ত্রের সদস্যগণ, যাদের দাউদ রাজবংশের বৈধতা এবং উদ্দেশ্যর ওপর একটি স্বর্গীয় পটভূমিকার প্রয়োজন ছিল। </div><div class='is'>উদ্দেশ্য </div><div class='ip'>প্রথম শমূয়েল কনান দেশে ইস্রায়েলের ইতিহাসকে নথিভুক্ত করে যেই তারা বিচারকতৃদের শাসন থেকে রাজাদের অধীনে একটি সংযুক্ত জাতি হওয়ার অভিমুখে অগ্রসর হয়। শেষ বিচারক রূপে শমূয়েলের উত্থান হয়, এবং তিনি প্রথম দুই রাজা শৌল এবং দাউদকে অভিষিক্ত করেন। </div><div class='is'>বিষয় </div><div class='ip'>ঐক্যসাধন </div><div class='iot'>রূপরেখা </div><div class='io'>1. দায়ূদের রাজত্বের উত্থান — 1:1-10:19 </div><div class='io'>2. দায়ূদের রাজত্বের পতন — 11:1-20:26 </div><div class='io'>3. পরিশিষ্ট — 21:1-24:25  
</div><div class='chapterlabel' id="V0"> 1</div><div class='s'>দাউদ সৌলের মৃত্যু সংবাদ শুনলেন৷ </div><div class='p'> <span class="verse" id="V1">1&#160;</span>শৌলের মৃত্যুর পরে এই ঘটনা হল; দায়ূদ অমালেকীয়দেরকে হত্যা করে ফিরে এলেন; আর দায়ূদ সিক্লগ (শহরে) দুই দিন থাকলেন;  <span class="verse" id="V2">2&#160;</span>পরে তৃতীয় দিনের, দেখ, শৌলের শিবির থেকে একটা লোক এল, তার কাপড় ছেঁড়া ও মাথায় মাটি ছিল, দায়ূদের কাছে এসে সে মাটিতে পড়ে প্রণাম করল৷  <span class="verse" id="V3">3&#160;</span>দায়ূদ তাকে জিজ্ঞাসা করলেন, “তুমি কোথা থেকে এসেছ?” সে বলল, “আমি ইস্রায়েলের (সৈন্য) শিবির থেকে পালিয়ে এসেছি৷”  <span class="verse" id="V4">4&#160;</span>দায়ূদ জিজ্ঞাসা করলেন, “খবর কি? আমাকে তা বল৷” সে উত্তর দিল, “লোকেরা যুদ্ধ থেকে পালিয়ে গেছে; আবার লোকেদের মধ্যেও অনেকে (পরাস্ত হয়েছে), মারা গেছে এবং শৌল ও তাঁর ছেলে যোনাথনও মারা গেছেন৷”  <span class="verse" id="V5">5&#160;</span>পরে দায়ূদ সেই সংবাদদাতা যুবককে জিজ্ঞাসা করলেন, “শৌল ও তাঁর ছেলে যোনাথন যে মারা গেছেন, এটা তুমি কি করে জানলে?”  <span class="verse" id="V6">6&#160;</span>তাতে সেই সংবাদদাতা যুবক তাঁকে বলল, “আমি ঘটনাক্রমে গিলবোয় পর্বতে গিয়েছিলাম, আর দেখ, শৌল বর্শার উপর ভর দিয়ে দাঁড়িয়ে ছিলেন এবং দেখ, রথ ও ঘোড়াচালকেরা চাপাচাপি করে তাঁর খুব কাছে এসে পড়েছিল৷  <span class="verse" id="V7">7&#160;</span>ইতিমধ্যে তিনি পিছনের দিকে মুখ ফিরিয়ে আমাকে দেখে ডাকলেন৷  <span class="verse" id="V8">8&#160;</span>আমি বললাম, ‘এই যে আমি৷’ তিনি আমাকে বললেন, ‘তুমি কে?’ আমি বললাম, ‘আমি একজন অমালেকীয়৷’  <span class="verse" id="V9">9&#160;</span>তিনি আমাকে বললেন, ‘অনুরোধ করি, আমার কাছে দাঁড়িয়ে আমাকে হত্যা কর, কারণ আমার মাথা ঘুরছে, আর এখনও আমার মধ্যে সম্পূর্ণ প্রাণ রয়েছে৷’  <span class="verse" id="V10">10&#160;</span>তাতে আমি কাছে দাঁড়িয়ে তাঁকে হত্যা করলাম; কারণ পতনের পরে তিনি যে আর জীবিত থাকবেন না, এটা ঠিকই বুঝলাম; আর তাঁর মাথায় যে মুকুট ছিল ও হাতে যে বালা ছিল, তা নিয়ে এই জায়গায় আমার প্রভুর কাছে এসেছি৷”  <span class="verse" id="V11">11&#160;</span>তখন দায়ূদ নিজের কাপড় ছিঁড়ল এবং তাঁর সঙ্গীরাও সবাই সেই রকম করল,  <span class="verse" id="V12">12&#160;</span>আর শৌল, তাঁর ছেলে যোনাথন, সদাপ্রভুর প্রজারা ও ইস্রায়েলের কুল তরোয়ালে (মৃত) হওয়ার ফলে তাঁদের জন্য তাঁরা শোক ও বিলাপ এবং সন্ধ্যা পর্যন্ত উপোস করলেন৷  <span class="verse" id="V13">13&#160;</span>পরে দায়ূদ ঐ সংবাদদাতা যুবককে বললেন, “তুমি কোথাকার লোক?” সে বলল, “আমি একজন প্রবাসীর ছেলে, অমালেকীয়৷”  <span class="verse" id="V14">14&#160;</span>দায়ূদ তাকে বললেন, “সদাপ্রভুর অভিষিক্তকে হত্যা করার জন্য নিজের হাত তুলতে তুমি কেন ভয় পেলে না?”  <span class="verse" id="V15">15&#160;</span>পরে দায়ূদ যুবকদের এক জনকে ডেকে আদেশ দিলেন, “তুমি কাছে গিয়ে একে আক্রমণ কর৷” তাতে সে তাকে আঘাত করলে সে মারা গেল৷  <span class="verse" id="V16">16&#160;</span>আর দায়ূদ তাকে বললেন, “তোমার মৃত্যুর জন্য তুমি নিজেই দায়ী; কারণ তোমারই মুখ তোমার বিরুদ্ধে সাক্ষ্য দিয়েছে, তুমিই বলেছ, আমিই সদাপ্রভুর অভিষিক্ত ব্যক্তিকে হত্যা করেছি৷” </div><div class='s'>শৌল ও যোনাথনের জন্য দায়ূদের বিলাপ সঙ্গীত৷ </div><div class='p'> <span class="verse" id="V17">17&#160;</span>পরে দায়ূদ শৌলের ও তাঁর ছেলে যোনাথনের বিষয়ে এই বিলাপ গান গাইলেন  <span class="verse" id="V18">18&#160;</span>এবং যিহূদার সন্তানদের এই ধনুকের গান শেখাতে আদেশ দিলেন; দেখ, সেটা যাশের গ্রন্থে লেখা আছে৷  <span class="verse" id="V19">19&#160;</span>“হে ইস্রায়েল, তোমার উঁচু জায়গায় তোমার মহিমা (হারালো)! হায়! বীরেরা পরাজিত হলেন৷  <span class="verse" id="V20">20&#160;</span>গাতে খবর দিও না, অস্কিলোনের রাস্তায় প্রকাশ কর না; যদি পলেষ্টীয়দের মেয়েরা আনন্দ করে, যদি অচ্ছিন্নত্বকদের মেয়েরা উল্লাস করে৷  <span class="verse" id="V21">21&#160;</span>হে গিলবোয়ের পর্বতমালা, তোমাদের ওপরে শিশির কিংবা বৃষ্টি না পড়ুক, উপহারের ক্ষেত না থাকুক; কারণ সেখানে বীরেদের ঢাল অশুদ্ধ হল, শৌলের ঢাল তেল দিয়ে অভিষিক্ত হল না৷  <span class="verse" id="V22">22&#160;</span>মৃতদের রক্ত ও বীরদের মেদ না পেলে যোনাথনের ধনুক ফিরে আসত না, শৌলের তরোয়ালও ওই ভাবে ফিরে আসত না৷  <span class="verse" id="V23">23&#160;</span>শৌল ও যোনাথান জীবনকালে প্রিয় ও আনন্দিত ছিলেন, তাঁরা মারা গিয়েও আলাদা হলেন না; তাঁদের গতি ঈগলের থেকেও দ্রুত ছিল, সিংহের থেকেও শক্তিশালী ছিলেন৷  <span class="verse" id="V24">24&#160;</span>ইস্রায়েলের মেয়েরা! শৌলের জন্য কাঁদ, তিনি সুন্দর লাল রঙের পোশাক তোমাদের পড়াতেন, তোমাদের পোশাকের ওপর সোনার গয়না পড়াতেন৷  <span class="verse" id="V25">25&#160;</span>হায়! যুদ্ধের মধ্যে বীরেরা পরাজিত হলেন৷ যোনাথন তোমাদের উঁচু জায়গায় মারা গেলেন৷  <span class="verse" id="V26">26&#160;</span>হ্যাঁ, ভাই যোনাথন৷ তোমার জন্য আমি চিন্তিত৷ তুমি আমার কাছে খুব আনন্দদায়ক ছিলে; তোমার ভালবাসা আমার কাছে খুবই মূল্যবান ছিল, নারীদের ভালবাসার থেকেও বেশি ছিল!  <span class="verse" id="V27">27&#160;</span>হায়! (শক্তিশালী যুদ্ধ) বীরেরা পরাজিত হল, যুদ্ধের সমস্ত অস্ত্রগুলি ধ্বংস হল!” </div><ul class='tnav'>
<li><a href='index.htm'>2 শমূয়েল</a></li>
<li><a href='1SA31.htm'>&lt;</a></li>
<li><a href='2SA.htm'>1</a></li>
<li><a href='2SA02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
