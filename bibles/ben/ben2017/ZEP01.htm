<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী সফনিয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>সফনিয়</a></li>
<li><a href='HAB03.htm'>&lt;</a></li>
<li><a href='ZEP.htm'>1</a></li>
<li><a href='ZEP02.htm'>&gt;</a></li>
</ul>
<div class="main">
<div class='mt'>সফনিয় </div><div class='is'>গ্রন্থস্বত্ব </div><div class='ip'>সফনিয় 1:1 পদে লেখক নিজেকে “কুশির পুত্র সফনিয় বলে পরিচয় দেন, কুশি গদলিয়ের পুত্র, গদলিয় অমরিয়ের পুত্র, অমরিয় হিষ্কিয়ের পুত্র।” সফনিয় নামটির অর্থ হলো “ঈশ্বরের দ্বারা রক্ষিত,” বিশিষ্টভাবে যিরমিয়র একজন যাজক (21:1; 29:25, 29; 37:3; 52:24), কিন্তু শীর্ষে লিখিত সফনিয় নামের সঙ্গে এর কোনো সংযোগ নেই। এটা প্রায়শই দাবি করা হয় যে তার বংশের ভিত্তিতে সফনিয়র একটি রাজকীয় পৃষ্ঠভূমি ছিল। ইশাইয়া এবং মীখার দিন থেকে যিহুদার বিরুদ্ধে ভাববাণী লিখে ভবিষ্যদ্বাণী বলা ভাববাদীগণের মধ্যে সফনিয় প্রথম ছিলেন। </div><div class='is'>রচনার সময় এবং স্থান </div><div class='ip'>আনুমাণিক 640 থেকে 607 খ্রিষ্টপূর্বাব্দের মধ্যবর্তী সময়। </div><div class='ip'>পুস্তকটির (সফনিয় 1:1) আমাদের বলে যে সফনিয় যিহুদার রাজা যোশিয়ের রাজত্বের দিন কালে ভবিষ্যদ্বাণী করেছিলেন। </div><div class='is'>গ্রাহক </div><div class='ip'>যিহুদার জনগণ (দক্ষিণাঞ্চলের রাজত্ব) এবং সর্বত্র ঈশ্বরের লোকেদের নিকট সাধারণ পত্র। </div><div class='is'>উদ্দেশ্য </div><div class='ip'>ন্যায় সম্পর্কে সফনিয়র বার্তা এবং উত্সাহদানের মধ্যে তিনটি বৃহৎ মতবাদ সমূহ আছে, সর্ব জাতির ওপরে ঈশ্বর সার্বভৌম হচ্ছেন, দুষ্টগণ দণ্ড পাবে এবং ধার্মিকগণ বিচারের দিনের ন্যায্যতা পাবে, ঈশ্বর তাদের আশ্বীর্বাদ দেন যারা অনুতাপ করে এবং তাঁর ওপরে ভরসা করে। </div><div class='is'>বিষয় </div><div class='ip'>প্রভুর মহান দিন </div><div class='iot'>রূপরেখা </div><div class='io'>1. সর্বনাশের জন্য প্রভুর আসন্ন দিন — 1:1-18 </div><div class='io'>2. আশার বিরতি — 2:1-3 </div><div class='io'>3. জাতিগণের সর্বনাশ — 2:4-15 </div><div class='io'>4. যিরুশালেমের সর্বনাশ — 3:1-7 </div><div class='io'>5. আশার প্রত্যাবর্তন — 3:8-20  
</div><div class='chapterlabel' id="V0"> 1</div><div class='s'>ইহুদীদের ওপরে শাস্তি৷ </div><div class='p'> <span class="verse" id="V1">1&#160;</span>সদাপ্রভুর এই বাক্য আমোনের ছেলে যিহূদার রাজা যোশিয়ের দিনের কূশির ছেলে সফনিয়ের কাছে এল, কূশি গদলিয়ের ছেলে, গদলিয় অমরিয়ের ছেলে, অমরিয় হিষ্কিয়ের ছেলে৷ </div><div class='s'>আসন্ন সর্বনাশের সাবধানবাণী। </div><div class='p'> <span class="verse" id="V2">2&#160;</span>“আমি পৃথিবীর বুক থেকে সব কিছুই ধ্বংস করে দেব! সদাপ্রভু এই ঘোষণা করেন৷  <span class="verse" id="V3">3&#160;</span>আমি মানুষ ও পশু ধ্বংস করব, আমি আকাশের পাখী ও সমুদ্রের মাছ ধ্বংস করব, তার সঙ্গে পাপীদেরও ধ্বংস করব৷ কারণ আমি পৃথিবীর বুক থেকে মানুষকে উচ্ছিন্ন করব!” এটা সদাপ্রভুর ঘোষণা৷ </div><div class='s'>যিহূদার বিরুদ্ধে৷ </div><div class='p'> <span class="verse" id="V4">4&#160;</span>“যিহূদার বিরুদ্ধে এবং যিরূশালেমবাসীদের বিরুদ্ধে আমি আমার হাত তুলবো, আমি এই জায়গা থেকে বালের বাকি লোকদের উচ্ছিন্ন করব এবং যাজকদের মধ্য থেকে প্রতিমা পূজাকারীদেরকেও উচ্ছিন্ন করব৷  <span class="verse" id="V5">5&#160;</span>যারা ছাদে আকাশের বাহিনীদের আরাধনা করে এবং যারা সদাপ্রভুর উদ্দেশ্যে আরাধনা ও শপথ করে কিন্তু আবার মালকাম দেবতার<a href="#FN1" class="notemark">*<span class="popup"> আমোনিয়দের দেবতা </span></a> নামেও শপথ করে  <span class="verse" id="V6">6&#160;</span>এবং যারা সদাপ্রভুকে অনুসরণ না করে বিপথে গিয়েছে এবং না তারা সদাপ্রভুর খোঁজ করে না তাঁর অনুসন্ধান করে,  <span class="verse" id="V7">7&#160;</span>তোমরা প্রভু সদাপ্রভুর সামনে নীরব হও, কারণ সদাপ্রভুর বিচারের দিন এগিয়ে আসছে৷ সদাপ্রভু একটা বলিদানের আয়োজন করেছেন এবং তিনি তাঁর অতিথিদের শুচি করেছেন৷  <span class="verse" id="V8">8&#160;</span>সদাপ্রভুর বলিদানের দিনের এমন হবে যে, আমি শাসনকর্ত্তাদের ও রাজার ছেলেদের এবং প্রত্যেককে যারা বিদেশী কাপড় পরে আছে তাদেরকে শাস্তি দেব৷  <span class="verse" id="V9">9&#160;</span>সেই দিন আমি তাদের শাস্তি দেব যারা লাফ দিয়ে দরজার চৌকাট পার হয় এবং তাদের যারা হিংস্রতা ও ছলনা দিয়ে প্রভুর ঘর<a href="#FN2" class="notemark">†<span class="popup"> তাদের মন্দির </span></a> পূর্ণ করে৷”  <span class="verse" id="V10">10&#160;</span>সুতরাং সেদিন এমন হবে, এটি সদাপ্রভু ঘোষণা করেছেন, যে দিন মত্স-দ্বারের কাছ থেকে কান্নার শব্দ, শহরের দ্বিতীয় অংশ থেকে হাহাকারের শব্দ এবং পাহাড়গুলোর দিক থেকে ভেঙে পড়ার প্রচণ্ড শব্দ শোনা যাবে৷  <span class="verse" id="V11">11&#160;</span>হে মক্তেশের (বাজারের রাজ্য) লোকেরা, তোমরা হাহাকার কর, কারণ সব ব্যবসায়ীদের ধ্বংস করা হবে; যারা রূপা দিয়ে পরিমাপ করে তাদের উচ্ছিন্ন করা হবে৷  <span class="verse" id="V12">12&#160;</span>এটা সেই দিনের ঘটবে যখন আমি প্রদীপ নিয়ে যিরূশালেমের সব জায়গায় খোঁজ করব এবং তাদের শাস্তি দেব যারা নিজেকে নিয়ে সন্তুষ্ট থাকে আর বলে, সদাপ্রভু ভাল মন্দ কিছুই করবেন না৷  <span class="verse" id="V13">13&#160;</span>তাদের সম্পত্তি লুট করা হবে এবং তাদের বাড়ি ধ্বংস হবে৷ তারা বাড়ি তৈরী করবে কিন্তু তাতে বাস করবে না; তারা আংগুর ক্ষেত করবে কিন্তু আংগুরের রস খেতে পাবে না৷ </div><div class='s'>সদাপ্রভুর মহান দিন৷ </div><div class='p'> <span class="verse" id="V14">14&#160;</span>সদাপ্রভুর সেই মহান দিন কাছে আসছে, কাছে আসছে এবং খুব তাড়াতাড়িই আসছে৷ একজন যোদ্ধা যেমন যন্ত্রণায় চিৎকার করে, সদাপ্রভুর সেই দিনের শব্দও ঠিক সেই রকম৷  <span class="verse" id="V15">15&#160;</span>সেই দিন টা হবে ক্রোধের দিন, দারুণ দুর্দশা ও হতাশার দিন, বিপর্যয়ের ও ধ্বংসের দিন, গাঢ় অন্ধকারের দিন, মেঘ ও ঘন কালো দিন ৷  <span class="verse" id="V16">16&#160;</span>সেই দিন টা হবে, সমস্ত দেয়াল ঘেরা শহরের ও উঁচু দুর্গের বিরুদ্ধে সিঙ্গা বাজানোর ও সতর্ক করার দিন ৷  <span class="verse" id="V17">17&#160;</span>কারণ আমি লোকদের উপর দারুণ কষ্ট আনবো যার জন্য তারা অন্ধ লোকদের মত হাঁটবে, কারণ সদাপ্রভুর বিরুদ্ধে তারা পাপ করেছে৷ তাদের রক্ত ধূলোর মত ঢেলে দেওয়া হবে ও তাদের দেহ গোবরের মত হবে৷  <span class="verse" id="V18">18&#160;</span>সদাপ্রভুর ক্রোধের দিনের তাদের রূপা কিংবা সোনা তাদের রক্ষা করতে পারবে না! সদাপ্রভুর ক্রোধের আগুন সমস্ত দেশকে গ্রাস করবে, কারণ যে ধ্বংস তিনি পৃথিবীতে বাসকারী সমস্ত লোকের উপরে আনবেন তা ভয়ঙ্কর হবে৷ </div><ul class='tnav'>
<li><a href='index.htm'>সফনিয়</a></li>
<li><a href='HAB03.htm'>&lt;</a></li>
<li><a href='ZEP.htm'>1</a></li>
<li><a href='ZEP02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">1:5</a>
 <span class="ft">আমোনিয়দের দেবতা </span></p>
<p class="f" id="FN2"><span class="notemark">†</span><a class="notebackref" href="#V9">1:9</a>
 <span class="ft">তাদের মন্দির </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
