<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী 1 বংশাবলি 16</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 বংশাবলি</a></li>
<li><a href='1CH15.htm'>&lt;</a></li>
<li><a href='1CH.htm'>16</a></li>
<li><a href='1CH17.htm'>&gt;</a></li>
</ul>
<div class="main">
 
<div class='chapterlabel' id="V0"> 16</div><div class='p'> <span class="verse" id="V1">1&#160;</span>ঈশ্বরের সিন্দুকের জন্য দায়ূদ যে তাঁবু খাটিয়েছিলেন লোকেরা সিন্দুকটি এনে তার ভিতরে রাখল। এর পর ঈশ্বরের সামনে হোমবলি ও মঙ্গলার্থক বলি উত্সর্গ করা হল।  <span class="verse" id="V2">2&#160;</span>সেই সব উৎসর্গের অনুষ্ঠান করা শেষ হয়ে গেলে পর দায়ূদ সদাপ্রভুর নামে লোকদের আশীর্বাদ করলেন।  <span class="verse" id="V3">3&#160;</span>তারপর তিনি ইস্রায়েলীয় প্রত্যেক স্ত্রীলোক ও পুরুষকে একটা করে রুটি, এক খণ্ড মাংস ও এক কিশমিশের পিঠে দিলেন। </div><div class='p'> <span class="verse" id="V4">4&#160;</span>সদাপ্রভুর সিন্দুকের সামনে সেবা কাজের জন্য দায়ূদ কয়েকজন লেবীয়কে নিযুক্ত করলেন যাতে তারা প্রার্থনা করতে, ধন্যবাদ দিতে এবং ইস্রায়েলের ঈশ্বর সদাপ্রভুর গৌরব করতে পারে।  <span class="verse" id="V5">5&#160;</span>এই লোকদের নেতা ছিলেন আসফ, দ্বিতীয় ছিলেন সখরিয়, তারপরে ছিলেন যিয়ীয়েল, শমীরামোৎ, যিহীয়েল, মত্তিথিয়, ইলীয়াব, বনায়, ওবেদ ইদোম ও যিয়ীয়েল। এঁরা বাজাতেন বীণা ও সুরবাহার আর আসফ বাজাতেন করতাল;  <span class="verse" id="V6">6&#160;</span>যাজক বনায় আর যহসীয়েল ঈশ্বরের সেই ব্যবস্থা সিন্দুকের সামনে নিয়মিত ভাবে তূরী বাজাতেন। </div><div class='p'> <span class="verse" id="V7">7&#160;</span>সেই দিন দায়ূদ প্রথমে সদাপ্রভুর উদ্দেশ্যে ধন্যবাদের এই গান গাইবার ভার আসফ ও তাঁর ভাইদের উপর দিলেন: </div><div class='s'>সদাপ্রভুর উদ্দেশ্যে দায়ূদের ধন্যবাদের গান। </div><div class='q'> <span class="verse" id="V8">8&#160;</span>“সদাপ্রভুকে ধন্যবাদ দাও, </div><div class='q'>তাঁর গুণের কথা ঘোষণা কর; </div><div class='q'>তাঁর কাজের কথা অন্যান্য জাতিদের জানাও। </div><div class='q'> <span class="verse" id="V9">9&#160;</span>তাঁর উদ্দেশ্যে গান গাও, </div><div class='q'>তাঁর প্রশংসা গান কর; </div><div class='q'>তাঁর সব আশ্চর্য্য কাজের কথা বল।” </div><div class='p'> <span class="verse" id="V10">10&#160;</span>তাঁর পবিত্রতার গৌরব কর; যারা সদাপ্রভুকে গভীরভাবে জানতে আগ্রহী তাদের অন্তর আনন্দিত হোক। </div><div class='q'> <span class="verse" id="V11">11&#160;</span>সদাপ্রভু ও তাঁর শক্তিকে বুঝতে চেষ্টা কর; </div><div class='q'>সব দিন তাঁর উপস্থিতিতে থাকতে আগ্রহী হও। </div><div class='q'> <span class="verse" id="V12">12&#160;</span>তাঁর আশ্চর্য্য কাজগুলোর কথা মনে রেখো; </div><div class='q'>তাঁর আশ্চর্য্য কাজ ও মুখনির্গত আদেশ সব। </div><div class='q'> <span class="verse" id="V13">13&#160;</span>হে তাঁর দাস ইস্রায়েল<a href="#FN1" class="notemark">*<span class="popup"> আব্রাহাম </span></a>লের বংশধরেরা, তাঁর মনোনীত যাকোবের লোকেরা। </div><div class='q'> <span class="verse" id="V14">14&#160;</span>তিনিই আমাদের ঈশ্বর সদাপ্রভু; </div><div class='q'>গোটা দুনিয়া তাঁরই শাসনে চলছে। </div><div class='q'> <span class="verse" id="V15">15&#160;</span>যে বাক্যের নির্দেশ তিনি দিয়েছিলেন হাজার হাজার বংশের জন্য, </div><div class='q'>তাঁর সেই ব্যবস্থার কথা চিরকাল মনে রেখো। </div><div class='q'> <span class="verse" id="V16">16&#160;</span>সেই নিয়ম তিনি অব্রাহামের জন্য স্থাপন করেছিলেন </div><div class='q'>আর ইস্‌হাকের কাছে শপথ করেছিলেন। </div><div class='q'> <span class="verse" id="V17">17&#160;</span>তিনি তা যাকোবের জন্য বিধি হিসাবে আর </div><div class='q'>ইস্রায়েলের কাছে অনন্তকালীন নিয়ম হিসাবে ঘোষণা করেছিলেন। </div><div class='q'> <span class="verse" id="V18">18&#160;</span>তিনি বলেছিলেন, “আমি তোমাকে কনান দেশ দেব, </div><div class='q'>সেটাই হবে তোমার পাওনা সম্পত্তি।” </div><div class='q'> <span class="verse" id="V19">19&#160;</span>সেখানে তোমরা সংখ্যায় বেশি ছিলে না, </div><div class='q'>অল্প ছিলে এবং সেখানে বিদেশী ছিলে। </div><div class='q'> <span class="verse" id="V20">20&#160;</span>তারা এক জাতি থেকে অন্য জাতির কাছে, </div><div class='q'>এক রাজ্য থেকে অন্য লোকদের কাছে বেড়াত। </div><div class='q'> <span class="verse" id="V21">21&#160;</span>তখন তিনি কাউকে তাদের অত্যাচার করতে দিতেন না। </div><div class='q'>তাদের জন্য তিনি রাজাদের শাস্তি দিতেন, </div><div class='q'> <span class="verse" id="V22">22&#160;</span>বলতেন, “আমার অভিষিক্ত লোকদের ছোঁবে না; </div><div class='q'>আমার ভাববাদীদের কোনো ক্ষতি করবে না।” </div><div class='q'> <span class="verse" id="V23">23&#160;</span>পৃথিবীর সব লোক, সদাপ্রভুর উদ্দেশ্যে গান গাও; </div><div class='q'>তাঁর দেওয়া উদ্ধারের কথা দিনের পর দিন ঘোষণা কর। </div><div class='q'> <span class="verse" id="V24">24&#160;</span>বিভিন্ন জাতির মধ্যে তাঁর মহিমা ঘোষণা কর; </div><div class='q'>সমস্ত লোকের মধ্যে তাঁর সব আশ্চর্য্য কাজের কথা ঘোষণা কর। </div><div class='q'> <span class="verse" id="V25">25&#160;</span>সদাপ্রভুই মহান এবং সবার উপরে প্রশংসার যোগ্য; </div><div class='q'>সব দেব দেবতার চেয়ে তিনি বেশী ভয়ার্হ। </div><div class='q'> <span class="verse" id="V26">26&#160;</span>বিভিন্ন জাতির দেব দেবতারা অসার মাত্র, </div><div class='q'>কিন্তু সদাপ্রভু আকাশমন্ডলের সৃষ্টিকর্ত্তা। </div><div class='q'> <span class="verse" id="V27">27&#160;</span>তাঁকেই ঘিরে রয়েছে গৌরব ও মহিমা; </div><div class='q'>তাঁর বাসস্থানে রয়েছে শক্তি ও আনন্দ। </div><div class='q'> <span class="verse" id="V28">28&#160;</span>হে বিভিন্ন জাতির সমস্ত গোষ্ঠী, </div><div class='q'>স্বীকার কর সমস্ত গৌরব ও শক্তি সদাপ্রভুরই। </div><div class='q'> <span class="verse" id="V29">29&#160;</span>তাঁর নামের গৌরব বর্ননা কর; </div><div class='q'>নৈবেদ্য নিয়ে তাঁর সামনে এস। পবিত্রতার ঐশ্বর্য্যে সদাপ্রভুর আরাধনা কর। </div><div class='q'> <span class="verse" id="V30">30&#160;</span>পৃথিবীর সমস্ত লোক, তোমরা তাঁর সামনে কেঁপে ওঠো। </div><div class='q'>পৃথিবী অটলভাবে স্থাপিত হল, </div><div class='q'>তা কখনও নড়বে না। </div><div class='q'> <span class="verse" id="V31">31&#160;</span>আকাশমন্ডল আনন্দ করুক, পৃথিবী খুশী হোক; </div><div class='q'>বিভিন্ন জাতির মধ্যে তারা ঘোষণা করুক, </div><div class='q'>“সদাপ্রভুই রাজত্ব করেন।” </div><div class='q'> <span class="verse" id="V32">32&#160;</span>সাগর ও তার মধ্যেকার সব কিছু গর্জন করুক; </div><div class='q'>মাঠ ও তার মধ্যেকার সব কিছু আনন্দিত হোক। </div><div class='q'> <span class="verse" id="V33">33&#160;</span>তাহলে বনের গাছপালাও সদাপ্রভুর সামনে আনন্দে গান করবে, </div><div class='q'>কারণ তিনি পৃথিবীর বিচার করতে আসছেন। </div><div class='q'> <span class="verse" id="V34">34&#160;</span>তোমরা সদাপ্রভুর ধন্যবাদ কর, কারণ তিনি মঙ্গলময়; </div><div class='q'>তাঁর অটল ভালবাসা অনন্তকাল স্থায়ী। </div><div class='q'> <span class="verse" id="V35">35&#160;</span>তোমরা বল, “হে আমাদের উদ্ধারকর্তা ঈশ্বর, আমাদের উদ্ধার কর; </div><div class='q'>অন্যান্য জাতিদের মধ্য থেকে তুমি আমাদের এক জায়গায় নিয়ে এসে আমাদের রক্ষা কর, </div><div class='q'>যাতে আমরা তোমার পবিত্রতা নামের স্তব করি, </div><div class='q'>জয়ধ্বনি সহকারে তোমার প্রশংসা করি।” </div><div class='q'> <span class="verse" id="V36">36&#160;</span>আদি থেকে অনন্তকাল পর্যন্ত ইস্রায়েলের ঈশ্বর সদাপ্রভুর গৌরব হোক। </div><div class='q'>এর পর সব লোকেরা বলল, “আমেন” এবং সদাপ্রভুর প্রসংসা করলো। </div><div class='p'> <span class="verse" id="V37">37&#160;</span>প্রতিদিনের প্রয়োজন অনুসারে নিয়মিত সেবা কাজের জন্য দায়ূদ সদাপ্রভুর নিয়ম সিন্দুকের কাছে আসফ ও তাঁর ভাইদের রাখলেন।  <span class="verse" id="V38">38&#160;</span>তাদের সাহায্য করবার জন্য তিনি ওবেদ ইদোম ও তাঁর আটষট্টি জন লোককেও রাখলেন। যিদূথূনের ছেলে ওবেদ ইদোম ও হোষা ছিলেন দরজার পাহারাদার। </div><div class='p'> <span class="verse" id="V39">39&#160;</span>দায়ূদ গিবিয়োনের উপাসনার উঁচু স্থানে সদাপ্রভুর আবাস তাঁবুর সামনে যাজক সাদোক ও তাঁর সঙ্গী যাজকদের রাখলেন।  <span class="verse" id="V40">40&#160;</span>এর উদ্দেশ্য ছিল সদাপ্রভু ইস্রায়েলীয়দের যে ব্যবস্থার আদেশ দিয়েছিলেন তাতে যা যা লেখা ছিল সেই অনুসারে যেন তাঁরা সদাপ্রভুর উদ্দেশ্যে বেদির উপর প্রতিদিন সকালে ও বিকালে নিয়মিতভাবে হোমবলির অনুষ্ঠান করতে পারেন।  <span class="verse" id="V41">41&#160;</span>তাঁদের সঙ্গে ছিলেন হেমন ও যিদূথূন আর বাদবাকী লোক, যাদের নাম উল্লেখ করে বেছে নেওয়া হয়েছিল যাতে তারা সদাপ্রভুর অনন্তকাল স্থায়ী অটল ভালবাসার জন্য তাঁকে ধন্যবাদ দিতে পারে।  <span class="verse" id="V42">42&#160;</span>ঈশ্বরের উদ্দেশ্যে গান করবার দিনের তূরী, করতাল ও অন্যান্য বাজনা বাজাবার জন্য হেমন ও যিদূথূনের উপর ভার দেওয়া হল। যিদূথূনের ছেলেরা লোকদের দরজার পাহারাদার হল। </div><div class='p'> <span class="verse" id="V43">43&#160;</span>এর পর সব লোক যে যার বাড়ীর দিকে রওনা হল এবং দায়ূদ তাঁর পরিবারের লোকদের আশীর্বাদ করবার জন্য বাড়িতে ফিরে গেলেন। </div><ul class='tnav'>
<li><a href='index.htm'>1 বংশাবলি</a></li>
<li><a href='1CH15.htm'>&lt;</a></li>
<li><a href='1CH.htm'>16</a></li>
<li><a href='1CH17.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V13">16:13</a>
 <span class="ft">আব্রাহাম </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
