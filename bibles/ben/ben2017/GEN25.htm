<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী আদিপুস্তক 25</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>আদিপুস্তক</a></li>
<li><a href='GEN24.htm'>&lt;</a></li>
<li><a href='GEN.htm'>25</a></li>
<li><a href='GEN26.htm'>&gt;</a></li>
</ul>
<div class="main">
 
<div class='ms'>অব্রাহামের আরও বংশধর </div><div class='chapterlabel' id="V0"> 25</div><div class='p'> <span class="verse" id="V1">1&#160;</span>অব্রাহাম কটুরা নামে আর এক স্ত্রীকে বিয়ে করেন।  <span class="verse" id="V2">2&#160;</span>তিনি তাঁর জন্য সিম্রন, যক্‌ষন, মদান, মিদিয়ন, যিশ্‌বক ও শূহ, এদের সকলকে প্রসব করলেন।  <span class="verse" id="V3">3&#160;</span>যক্‌ষন শিবা ও দদানের বাবা হলেন। অশুরীয়, লটুশীয় ও লিয়ূম্মীয় লোকেরা দদানের বংশধর।  <span class="verse" id="V4">4&#160;</span>মিদিয়নের ছেলে ঐফা, এফর, হনোক, অবীদ ও ইলদায়া; এরা সকলে কটুরার বংশধর।  <span class="verse" id="V5">5&#160;</span>অব্রাহাম ইসহাককে নিজের সব কিছু দিলেন।  <span class="verse" id="V6">6&#160;</span>কিন্তু নিজের উপপত্নীদের ছেলেদের কে অব্রাহাম ভিন্ন ভিন্ন দান দিয়ে নিজের জীবদ্দশাতেই নিজের ছেলে ইসহাকের কাছ থেকে তাঁদেরকে পুর্বদিকে, পুর্বদেশে পাঠালেন। </div><div class='s'>অব্রামের মৃত্যু এবং সমাধি </div><div class='p'> <span class="verse" id="V7">7&#160;</span>অব্রাহামের জীবনকাল একশো পঁচাত্তর বছর; তিনি এত বছর জীবিত ছিলেন।  <span class="verse" id="V8">8&#160;</span>পরে অব্রাহাম বৃদ্ধ ও পূর্ণায়ু হয়ে শুভ বৃদ্ধ অবস্থায় প্রাণত্যাগ করে নিজের লোকদের কাছে সংগৃহীত হলেন।  <span class="verse" id="V9">9&#160;</span>তাঁর ছেলে ইস্‌হাক ও ইশ্মায়েল মম্রির সামনে হেতীয় সোহরের ছেলে ইফ্রোনের ক্ষেত্রে অবস্থিত মক্‌পেলা গুহাতে তাঁর কবর দিলেন।  <span class="verse" id="V10">10&#160;</span>অব্রাহাম হেতের ছেলেদের কাছে সেই ক্ষেত্র কিনেছিলেন। সেই জায়গায় অব্রাহামের ও তাঁর স্ত্রী সারার কবর দেওয়া হয়।  <span class="verse" id="V11">11&#160;</span>অব্রাহামের মৃত্যু হলে পর ঈশ্বর তাঁর ছেলে ইসহাককে আশীর্বাদ করলেন এবং ইসহাক বের-লহয়-রয়ীর কাছে বাস করলেন। </div><div class='s'>ঈশ্মায়েলের বংশধর </div><div class='p'> <span class="verse" id="V12">12&#160;</span>অব্রাহামের ছেলে ইশ্মায়েলের বংশ বৃত্তান্ত এই। সারার দাসী মিশরীয় হাগার অব্রাহামের জন্য তাঁকে জন্ম দিয়েছিল।  <span class="verse" id="V13">13&#160;</span>নিজের নিজের নাম ও গোষ্ঠী অনুসারে ইশ্মায়েলের ছেলেদের নাম এই। ইশ্মায়েলের বড় ছেলে নবায়োৎ, পরে কেদর, অদবেল, মিবসম,  <span class="verse" id="V14">14&#160;</span>মিশম, দূমা, মসা,  <span class="verse" id="V15">15&#160;</span>হদদ, তেমা, জিতুর নাফীশ ও কেদমা।  <span class="verse" id="V16">16&#160;</span>এই সকল ইস্মায়েলের ছেলে এবং তাঁদের গ্রাম ও তাঁবুপল্লি অনুসারে তাঁদের এই এই নাম; তাঁরা নিজের নিজের জাতি অনুসারে বারো জন নেতা ছিলেন।  <span class="verse" id="V17">17&#160;</span>ইশ্মায়েলের জীবনকাল একশো সাঁইত্রিশ বছর ছিল; পরে তিনি প্রাণত্যাগ করে নিজের লোকদের কাছে সংগৃহীত হলেন।  <span class="verse" id="V18">18&#160;</span>আর তাঁর ছেলেরা হবীলা থেকে অশূরিয়ার দিকে মিশরের সামনে অবস্থিত শূর পর্যন্ত বাস করল; তিনি <a href="#FN1" class="notemark">*<span class="popup"> আব্রাহামের বংশধর, তারা তাদের জ্ঞাতির দেশের পূর্ব দিকে বাস করত </span></a>তাঁর সব ভাইয়ের সামনে বাস করার জায়গা পেলেন। </div><div class='s'>যাকোব এবং এষৌ </div><div class='m'> <span class="verse" id="V19">19&#160;</span>অব্রাহামের ছেলে ইসহাকের বংশ বিবরণ এই। অব্রাহাম ইসহাকের জন্ম দিয়েছিলেন।  <span class="verse" id="V20">20&#160;</span>চল্লিশ বছর বয়সে ইসহাক অরামীয় বথূয়েলের মেয়ে অরামীয় লাবনের বোন রিবিকাকে পদ্দন-অরাম থেকে এনে বিয়ে করেন।  <span class="verse" id="V21">21&#160;</span>ইসহাকের স্ত্রী বন্ধ্যা হওয়াতে তিনি তাঁর জন্য সদাপ্রভুর কাছে প্রার্থনা করলেন। তাতে সদাপ্রভু তাঁর প্রার্থনা শুনলেন, তাঁর স্ত্রী রিবিকা গর্ভবতী হলেন।  <span class="verse" id="V22">22&#160;</span>তাঁর গর্ভমধ্যে শিশুরা জড়াজড়ি করল, তাতে তিনি বললেন, “যদি এমন হয়, তবে আমি কেন বেঁচে আছি?” আর তিনি সদাপ্রভুর কাছে জিজ্ঞাসা করতে গেলেন।  <span class="verse" id="V23">23&#160;</span>তখন সদাপ্রভু তাঁকে বললেন, “তোমার গর্ভে দুই জাতি আছে ও তোমার উদর থেকে দুই বংশ আলাদা হবে; এক বংশ অন্য বংশের থেকে শক্তিশালী হবে ও বড় ছোটর দাস হবে।”  <span class="verse" id="V24">24&#160;</span>পরে প্রসবকাল সম্পূর্ণ হল, আর দেখ, তাঁর গর্ভে যমজ ছেলে।  <span class="verse" id="V25">25&#160;</span>যে প্রথমে ভূমিষ্ঠ হল, সে রক্তবর্ণ এবং তার সর্বাঙ্গ লোমশ বস্ত্রের মতো ছিল। তার নাম এষৌ [লোমশ]<a href="#FN2" class="notemark">†<span class="popup"> এষৌর সর্বাঙ্গ লোমে ঢাকা ছিল, যাকে এদোম বলেও ডাকা হত </span></a> রাখা গেল।  <span class="verse" id="V26">26&#160;</span>পরে তার ভাই ভূমিষ্ঠ হল। তার হাত এষৌর পা ধরেছিল, আর তার নাম যাকোব [পাদ্গ্রাহী] হল; ইসহাকের ষাট বছর বয়সে এই যমজ ছেলে হল।  <span class="verse" id="V27">27&#160;</span>পরে সেই বালকেরা বড় হলে এষৌই নিপুণ শিকারি ও মরুপ্রান্তে মানুষ হলেন; কিন্তু যাকোব শান্ত ছিলেন, তিনি তাঁবুতে বাস করতেন।  <span class="verse" id="V28">28&#160;</span>ইসহাক এষৌকে ভালবাসতেন, কারণ তাঁর মুখে শিকার করা মাংস ভাল লাগত; কিন্তু রিবিকা যাকোবকে ভালবাসতেন।  <span class="verse" id="V29">29&#160;</span>একবার যাকোব ঝোল রান্না করেছেন, এমন দিন এষৌ ক্লান্ত হয়ে মরুভূমি থেকে এসে  <span class="verse" id="V30">30&#160;</span>এষৌ যাকোবকে বললেন, “আমি ক্লান্ত হয়েছি, অনুরোধ করি, ঐ লাল, ঐ লাল ঝোল দিয়ে আমার পেট ভর্তি কর।” এই জন্য তাঁর নাম ইদোম [লাল] খ্যাত হল।  <span class="verse" id="V31">31&#160;</span>তখন যাকোব বললেন, “আজ তোমার বড় হওয়ার অধিকার আমার কাছে বিক্রি কর।”  <span class="verse" id="V32">32&#160;</span>এষৌ বললেন, “দেখ, আমি মৃতপ্রায়, বড় হওয়ার অধিকারে আমার কি লাভ?”  <span class="verse" id="V33">33&#160;</span>যাকোব বললেন, “তুমি আজ আমার কাছে শপথ কর।” তাতে তিনি তাঁর কাছে শপথ করলেন। এই ভাবে তিনি নিজের বড় হওয়ার অধিকার যাকোবের কাছে বিক্রি করলেন।  <span class="verse" id="V34">34&#160;</span>আর যাকোব এষৌকে রুটি ও মসুরের রান্না ডাল দিলেন। তিনি ভোজন পান করলেন, পরে উঠে চলে গেলেন। এই ভাবে এষৌ নিজের বড় হওয়ার অধিকার তুচ্ছ করলেন। </div><ul class='tnav'>
<li><a href='index.htm'>আদিপুস্তক</a></li>
<li><a href='GEN24.htm'>&lt;</a></li>
<li><a href='GEN.htm'>25</a></li>
<li><a href='GEN26.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V18">25:18</a>
 <span class="ft">আব্রাহামের বংশধর, তারা তাদের জ্ঞাতির দেশের পূর্ব দিকে বাস করত </span></p>
<p class="f" id="FN2"><span class="notemark">†</span><a class="notebackref" href="#V25">25:25</a>
 <span class="ft">এষৌর সর্বাঙ্গ লোমে ঢাকা ছিল, যাকে এদোম বলেও ডাকা হত </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
