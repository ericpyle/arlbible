<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী 2 বংশাবলি 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 বংশাবলি</a></li>
<li><a href='1CH29.htm'>&lt;</a></li>
<li><a href='2CH.htm'>1</a></li>
<li><a href='2CH02.htm'>&gt;</a></li>
</ul>
<div class="main">
<div class='mt'>2 বংশাবলি </div><div class='is'>গ্রন্থস্বত্ব </div><div class='ip'>যিহুদী পরম্পরা এটার লেখক রূপে অধ্যাপক ইস্রা কে কৃতিত্ব দেয়। 2 বংশাবলী শলোমনের শাসন দিয়ে শুরু হয়। শলোমনের মৃত্যুর পরে, রাজত্ব বিভক্ত হয়ে গিয়েছিল। 1 বংশাবলীর সঙ্গী হিসাবে 2 বংশাবলী যিহুদী লোকেদের ইতিহাসকে, রাজা শলোমনের রাজত্ব থেকে শুরু করে বাবিলের বন্দিত্ব পর্যন্ত ক্রমাগত চালিয়ে নিয়ে যায়। </div><div class='is'>রচনার সময় এবং তারিখ </div><div class='ip'>আনুমাণিক 450 থেকে 425 খ্রিষ্টপূর্বাব্দের মধ্যবর্তী দিন। বংশাবলির তারিখ নির্ধারণ করা কুখ্যাতিপূর্ণভাবে কঠিন, যদিও এটা স্পষ্টভাবে বাবিল থেকে ইস্রায়েলের প্রত্যাবর্তনের পরে হবে। গ্রাহক প্রাচীন যিহুদীগণ এবং পরবর্তীকালে বাইবেলের সমগ্র পাঠকগণ। </div><div class='is'>উদ্দেশ্য </div><div class='ip'>2 বংশাবলী পুস্তকটি বেশীরভাগ একই সংবাদ পরিবেশন করে যেমনটি 2 শমূয়েল এবং 2 রাজাবলিতে পাওয়া যায়। 2 বংশাবলী পুস্তকটি সমকালীন যাজকীয় বিষয়ের ওপর অধিকতর ধ্যান কেন্দ্রিত করে। 2 বংশাবলী পুস্তকটি প্রয়োজনীয়ভাবে জাতির ধার্মিক ইতিহাসের একটি বিবর্তন হচ্ছে। </div><div class='is'>বিষয় </div><div class='ip'>ইস্রায়েলের আত্মিক ঐতিহ্য। </div><div class='iot'>রূপরেখা </div><div class='io'>1. শলোমনের অধীনে ইস্রায়েলের ইতিহাস — 1:1-9:31 </div><div class='io'>2. রহবিয়াম থেকে আহস — 10:1-28:37 </div><div class='io'>3. হিষ্কিয় থেকে যিহূদার শেষ — 29:1-36:23  
</div><div class='chapterlabel' id="V0"> 1</div><div class='s'>শলোমন জ্ঞান চাইলেন৷ </div><div class='p'> <span class="verse" id="V1">1&#160;</span>আর দায়ূদের ছেলে শলোমন নিজের রাজ্যে নিজেকে শক্তিশালী করলেন এবং তাঁর ঈশ্বর সদাপ্রভু তাঁর সঙ্গে থেকে তাঁকে খুব মহান করলেন৷  <span class="verse" id="V2">2&#160;</span>পরে শলোমন সমস্ত ইস্রায়েলের অর্থাৎ সহস্রপতিদের, শতপতিদের, বিচারকর্তাদের ও সমস্ত ইস্রায়েলের যাবতীয় শাসনকর্ত্তাদের বংশ প্রধানদের সঙ্গে কথা বললেন৷  <span class="verse" id="V3">3&#160;</span>তাতে শলোমন ও তাঁর সঙ্গে সমস্ত সমাজ গিবিয়োনের উঁচু জায়গায় গেলেন; কারণ সদাপ্রভুর দাস মোশি মরুপ্রান্তে যা তৈরী করেছিলেন, ঈশ্বরের সেই সমাগম তাঁবু সেখানে ছিল৷  <span class="verse" id="V4">4&#160;</span>কিন্তু ঈশ্বরের সিন্দুক দায়ূদ কিরিয়ৎ-যিয়ারীম থেকে, দায়ূদ তার জন্য যে জায়গা তৈরী করেছিলেন, সেখানে এনেছিলেন, কারণ তিনি তার জন্য যিরূশালেমে একটি তাঁবু স্থাপন করেছিলেন৷  <span class="verse" id="V5">5&#160;</span>আর হূরের নাতি ঊরির ছেলে বৎসলেল যে পিতলের যজ্ঞবেদী তৈরী করেছিলেন, তা সদাপ্রভুর সমাগম তাঁবু সামনে ছিল; আর শলোমন ও সমাজ তার কাছে গেলেন৷  <span class="verse" id="V6">6&#160;</span>তখন শলোমন সেখানে সমাগম তাঁবুর কাছে পিতলের বেদিতে সদাপ্রভুর সামনে যজ্ঞ করলেন, এক হাজার হোমবলি উত্সর্গ করলেন৷  <span class="verse" id="V7">7&#160;</span>সেই রাতে ঈশ্বর শলোমনকে দর্শন দিয়ে বললেন, “চাও, আমি তোমাকে কি দেব?”  <span class="verse" id="V8">8&#160;</span>তখন শলোমন ঈশ্বরকে বললেন, “তুমি আমার পিতা দায়ূদের প্রতি অনেক দয়া দেখিয়েছ, আর তাঁর পদে আমাকে রাজা করেছ৷  <span class="verse" id="V9">9&#160;</span>এখন, হে সদাপ্রভু ঈশ্বর, তুমি আমার পিতা দায়ূদের কাছে যে কথা বলেছ, তাই স্থায়ী হোক; কারণ তুমিই পৃথিবীর ধূলোর মত বহুসংখ্যক এক জাতির উপরে আমাকে রাজা করেছ৷  <span class="verse" id="V10">10&#160;</span>আমি যেন এই লোকেদের সামনেই বাইরে যেতে ও ভেতরে আসতে পারি, সেই জন্য এখন আমাকে বুদ্ধি ও জ্ঞান দাও; কারণ তোমার এমন বিশাল প্রজাদের বিচার করার ক্ষমতা কার আছে?”  <span class="verse" id="V11">11&#160;</span>তখন ঈশ্বর শলোমনকে বললেন, “এটাই তোমার মনে হয়েছে; তুমি ঐশ্বর্য্য, সম্পত্তি, গৌরব কিংবা শত্রুদের প্রাণ চাও নি, লম্বা আয়ুও চাও নি; কিন্তু আমি আমার যে প্রজাদের উপরে তোমাকে রাজা করেছি, তুমি তাদের বিচার করার জন্য নিজের জন্য বুদ্ধি ও জ্ঞান চেয়েছ৷  <span class="verse" id="V12">12&#160;</span>বুদ্ধি ও জ্ঞান তোমাকে দেওয়া হল; এমনকি তোমার আগে কোনো রাজার ছিল না এবং তোমার পরেও কোনো রাজার হবে না, তত ঐশ্বর্য্য, সম্পত্তি ও গৌরব আমি তোমাকে দেব৷”  <span class="verse" id="V13">13&#160;</span>পরে শলোমন গিবিয়োনের উঁচু জায়গা থেকে, সমাগম তাঁবুর সামনে থেকে, যিরূশালেমে এলেন, আর ইস্রায়েলের উপরে রাজত্ব করতে থাকলেন৷  <span class="verse" id="V14">14&#160;</span>আর শলোমন অনেক রথ ও ঘোড়াচালক সংগ্রহ করলেন; তাঁর এক হাজার চারশো রথ ও বারো হাজার ঘোড়াচালক ছিল; আর সেই সব তিনি রথ নগরে এবং যিরূশালেমে রাজার কাছে রাখতেন৷  <span class="verse" id="V15">15&#160;</span>রাজা যিরূশালেমে রূপা ও সোনাকে পাথরের মত এবং এরস কাঠকে উপত্যকার ডুমুর গাছের মত প্রচুর করলেন৷  <span class="verse" id="V16">16&#160;</span>আর শলোমনের ঘোড়াগুলি মিশর থেকে আনা হত, রাজার বণিকেরা দল হিসাবে দাম দিয়ে পালে পালে ঘোড়া পেত৷  <span class="verse" id="V17">17&#160;</span>আর মিশর থেকে কেনা ও আনা এক একটি রথের দাম ছশো শেকল রূপা ও এক একটি ঘোড়ার দাম একশো পঞ্চাশ শেকল ছিল৷ এই ভাবে তাদের মাধ্যমে সমস্ত হিত্তীয় রাজার ও অরামীয় রাজার জন্যও ঘোড়া আনা হত৷ </div><ul class='tnav'>
<li><a href='index.htm'>2 বংশাবলি</a></li>
<li><a href='1CH29.htm'>&lt;</a></li>
<li><a href='2CH.htm'>1</a></li>
<li><a href='2CH02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
