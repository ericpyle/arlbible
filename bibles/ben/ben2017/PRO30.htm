<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী হিতোপদেশ 30</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>হিতোপদেশ</a></li>
<li><a href='PRO29.htm'>&lt;</a></li>
<li><a href='PRO.htm'>30</a></li>
<li><a href='PRO31.htm'>&gt;</a></li>
</ul>
<div class="main">
 
<div class='chapterlabel' id="V0"> 30</div><div class='s'>আগূরের কথা </div><div class='p'> <span class="verse" id="V1">1&#160;</span>যাকিরের ছেলে আগূরের কথা; ভাববাণী। ঈথীয়েলের প্রতি, ঈথীয়েল ও উকলের<a href="#FN1" class="notemark">*<span class="popup"> আমি সম্পূর্ণরূপে ক্লান্ত হচ্ছি </span></a> প্রতি, সেই ব্যক্তির উক্তি।  <span class="verse" id="V2">2&#160;</span>সত্য, আমি মানুষের থেকে পশুর মত, মানুষের বিবেচনা আমার নেই।  <span class="verse" id="V3">3&#160;</span>আমি প্রজ্ঞা শিক্ষা করিনি, পবিত্রতমের জ্ঞান আমার নেই।  <span class="verse" id="V4">4&#160;</span>কে স্বর্গে গিয়ে নেমে এসেছেন? কে নিজের হাতের মুঠোয় বাতাস গ্রহণ করেছেন? কে নিজের কাপড়ে জলরাশি বেঁধেছেন? কে পৃথিবীর সব প্রান্ত স্থাপন করেছেন? তাঁর নাম কি? তাঁর ছেলের নাম কি? যদি জান, বল।  <span class="verse" id="V5">5&#160;</span>ঈশ্বরের প্রত্যেক বাক্য পরীক্ষাসিদ্ধ; তিনি তাঁর শরণাপন্নদের ঢাল।  <span class="verse" id="V6">6&#160;</span>তাঁর বাক্যের মধ্যে কিছু যোগ কোরো না; পাছে তিনি তোমার দোষ ব্যক্ত করেন, আর তুমি মিথ্যাবাদী প্রতিপন্ন হও।  <span class="verse" id="V7">7&#160;</span>আমি তোমার কাছে দুই বর ভিক্ষা করেছি, আমার জীবন থাকতে তা অস্বীকার কোরো না;  <span class="verse" id="V8">8&#160;</span>অলীকতা ও মিথ্যাকথা আমার কাছ থেকে দূর কর; দরিদ্রতা বা ঐশ্বর্য্য আমাকে দিও না, আমার দেওয়া খাবার আমাকে খাওয়াও;  <span class="verse" id="V9">9&#160;</span>পাছে বেশী তৃপ্ত হলে আমি তোমাকে অস্বীকার করে বলি, সদাপ্রভু কে? কিংবা পাছে দরিদ্র হলে চুরি করে বসি ও আমার ঈশ্বরের নাম অপব্যবহার করি।  <span class="verse" id="V10">10&#160;</span>কর্তার কাছে দাসের দুর্নাম কোরো না, পাছে সে তোমাকে শাপ দেয় ও তুমি অপরাধী হও।  <span class="verse" id="V11">11&#160;</span>এক বংশ আছে, তারা বাবাকে শাপ দেয়, আর মায়ের জন্য মঙ্গলবাদ করে না।  <span class="verse" id="V12">12&#160;</span>এক বংশ আছে, তারা নিজেদের দৃষ্টিতে শুচি, তবু নিজেদের মালিন্য থেকে ধোয়া হয়নি।  <span class="verse" id="V13">13&#160;</span>এক বংশ আছে, তাদের দৃষ্টি কেমন উঁচুঁ। তাদের চোখের পাতা উন্নত।  <span class="verse" id="V14">14&#160;</span>এক বংশ আছে, তাদের দাঁত খড়গ ও চোয়াল ছুরি, যেন দেশ থেকে দুঃখীদেরকে, মানুষদের মধ্য থেকে দরিদ্রদেরকে গ্রাস করে।  <span class="verse" id="V15">15&#160;</span>জোঁকের দুটো মেয়ে আছে, “দেওয়া এবং দেওয়া।”  <span class="verse" id="V16">16&#160;</span>পাতাল; বন্ধ্যা গর্ভ; জলের জন্য তৃষ্ণার্ত ভূমি এবং আগুন যা কখনো বলে না, “যথেষ্ট।”  <span class="verse" id="V17">17&#160;</span>যে চোখ নিজের বাবাকে পরিহাস করে, নিজের মায়ের আদেশ মানতে অবহেলা করে, উপত্যকার কাকেরা তা তুলে নেবে, ঈগল পাখির বাচ্চারা তা খেয়ে ফেলবে।  <span class="verse" id="V18">18&#160;</span>তিনটে আমার জ্ঞানের বাইরে, চারটে আমি বুঝতে পারি না;  <span class="verse" id="V19">19&#160;</span>ঈগল পাখির পথ আকাশে, সাপের পথ পাহাড়ের ওপরে, জাহাজের পথ সমুদ্রের মাঝখানে, পুরুষের পথ যুবতীতে।  <span class="verse" id="V20">20&#160;</span>ব্যভিচারিনীর পথও সেরকম; সে খেয়ে মুখ মোছে, আর বলে, আমি অধর্ম্ম করিনি।  <span class="verse" id="V21">21&#160;</span>তিনটের ভারে ভূমি কাঁপে, চারটের ভারে কাঁপে, সইতে পারে না;  <span class="verse" id="V22">22&#160;</span>দাসের ভার, যখন সে রাজত্ব প্রাপ্ত হয়, মূর্খের ভার, যখন সে খেয়ে পরিতৃপ্ত হয়,  <span class="verse" id="V23">23&#160;</span>ঘৃণিত স্ত্রীর ভার, যখন সে পত্নীর পদ প্রাপ্ত হয়, আর দাসীর ভার, যখন সে নিজের কর্ত্রীর জায়গা লাভ করে।  <span class="verse" id="V24">24&#160;</span>পৃথিবীতে চারটে খুব ছোট, তাছাড়া তারা বড় বুদ্ধি ধরে;  <span class="verse" id="V25">25&#160;</span>পিপড়ে শক্তিমান্ জাতি নয়, তবু গ্রীষ্মকালে নিজের নিজের খাবারের আয়োজন কর;  <span class="verse" id="V26">26&#160;</span>শাফন জন্তু বলবান জাতি নয়, তবুও পাহাড়ে ঘর বাঁধে;  <span class="verse" id="V27">27&#160;</span>পঙ্গপালদের রাজা নেই, তবুও তারা দল বেঁধে যায়;  <span class="verse" id="V28">28&#160;</span>টিকটিকি<a href="#FN2" class="notemark">†<span class="popup"> মাকড়সা যে তার হাত দিয়ে জল বোনে </span></a>কে তোমার হাতে নিতে পার, তবুও রাজার প্রাসাদে থাকে।  <span class="verse" id="V29">29&#160;</span>তিনটে সুন্দরভাবে যায়, চারটে সুন্দরভাবে চলে;  <span class="verse" id="V30">30&#160;</span>সিংহ, যে পশুদের মধ্যে বিক্রমী, যে কাকেও দেখেও ফিরে যায় না;  <span class="verse" id="V31">31&#160;</span>মোরগ<a href="#FN3" class="notemark">‡<span class="popup"> ফুট নোটে শিকারী কুকুরের পরিবর্তে লড়াকু ঘোড়া হবে </span></a> যে দর্পের সাথে ঘুরে বেড়ায় আর ছাগল এবং রাজা, যাঁর বিরুদ্ধে কেউ উঠে না।  <span class="verse" id="V32">32&#160;</span>তুমি যদি নিজের বড়াই করে মূর্খের কাজ করে থাক, কিংবা যদি খারাপ মতলব করে থাক, তবে তোমার মুখে হাত দাও।  <span class="verse" id="V33">33&#160;</span>কারণ দুধ মন্থনে মাখন বের হয়, নাক মন্থনে রক্ত বের হয় ও রাগ মন্থনে বিরোধ বের হয়। </div><ul class='tnav'>
<li><a href='index.htm'>হিতোপদেশ</a></li>
<li><a href='PRO29.htm'>&lt;</a></li>
<li><a href='PRO.htm'>30</a></li>
<li><a href='PRO31.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">30:1</a>
 <span class="ft">আমি সম্পূর্ণরূপে ক্লান্ত হচ্ছি </span></p>
<p class="f" id="FN2"><span class="notemark">†</span><a class="notebackref" href="#V28">30:28</a>
 <span class="ft">মাকড়সা যে তার হাত দিয়ে জল বোনে </span></p>
<p class="f" id="FN3"><span class="notemark">‡</span><a class="notebackref" href="#V31">30:31</a>
 <span class="ft">ফুট নোটে শিকারী কুকুরের পরিবর্তে লড়াকু ঘোড়া হবে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
