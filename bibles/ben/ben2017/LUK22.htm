<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী লুক 22</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>লুক</a></li>
<li><a href='LUK21.htm'>&lt;</a></li>
<li><a href='LUK.htm'>22</a></li>
<li><a href='LUK23.htm'>&gt;</a></li>
</ul>
<div class="main">
 
<div class='ms'>যীশুর শেষ দুঃখভোগ ও মৃত্যু। </div><div class='chapterlabel' id="V0"> 22</div><div class='m'> <span class="verse" id="V1">1&#160;</span>তখন খামিরহীন রুটির পর্ব, যাকে নিস্তারপর্ব্ব বলে, কাছাকাছি ছিল;  <span class="verse" id="V2">2&#160;</span>আর প্রধান যাজকেরা ও ব্যবস্থার শিক্ষকেরা কীভাবে তাঁকে হত্যা করতে পারে, তারই চেষ্টা করছিল, কারণ তারা লোকদের ভয় করত। </div><div class='s'>ঈষ্করিয়োতীয় যিহূদার বিশ্বাসঘাতকতা। </div><div class='m'> <span class="verse" id="V3">3&#160;</span>আর শয়তান ঈষ্করিয়োতীয় নামে যিহূদার ভিতরে প্রবেশ করল, এ সেই বারো জনের একজন।  <span class="verse" id="V4">4&#160;</span>তখন সে গিয়ে প্রধান যাজকদের ও সেনাপতিদের সাথে কথাবার্তা বলল, কীভাবে তাঁকে তাদের হাতে সমর্পণ করতে পারবে।  <span class="verse" id="V5">5&#160;</span>তখন তারা আনন্দিত হল ও তাকে টাকা দিতে প্রতিজ্ঞা করল। তাতে সে রাজি হল এবং  <span class="verse" id="V6">6&#160;</span>জনতার নজরের বাইরে তাঁকে ধরিয়ে দেবার সুযোগ খুঁজতে লাগল। </div><div class='s'>নিস্তারপর্ব্ব ও প্রভুর ভোজ পালন </div><div class='m'> <span class="verse" id="V7">7&#160;</span>পরে খামিরহীন রুটির দিন, অর্থাৎ যে দিন নিস্তারপর্ব্বের মেষশাবক বলি দিতে হত, সেই দিন আসল।  <span class="verse" id="V8">8&#160;</span>তখন তিনি পিতর ও যোহনকে পাঠিয়ে দিয়ে বললেন, <span class='wj'>তোমরা গিয়ে নিস্তারপর্ব্বের ভোজ প্রস্তুত কর, আমরা ভোজন করব।</span>  <span class="verse" id="V9">9&#160;</span> <span class='wj'>তারা বললেন, কোথায় প্রস্তুত করব?</span>  <span class="verse" id="V10">10&#160;</span> <span class='wj'>আপনার ইচ্ছা কি? তিনি তাদেরকে বললেন, দেখ, তোমরা সবাই শহরে ঢুকলে এমন একজন লোকের দেখা পাবে, যে একটা কলসিতে করে জল নিয়ে যাচ্ছে; তোমরা তার পেছনে পেছনে যেও; সে যে বাড়িতে ঢুকবে।</span>  <span class="verse" id="V11">11&#160;</span> <span class='wj'>আর সেই বাড়ির মালিককে বোলো, গুরু বলেছেন, যেখানে আমি আমার শিষ্যদের সঙ্গে নিস্তারপর্ব্বের ভোজ খেতে পারি, আমার সেই অতিথিশালা কোথায়?</span>  <span class="verse" id="V12">12&#160;</span> <span class='wj'>তাতে সে তোমাদের সাজানো একটি ওপরের বড় ঘর দেখিয়ে দেবে;</span>  <span class="verse" id="V13">13&#160;</span> <span class='wj'>সেই জায়গায় প্রস্তুত কর। তারা গিয়ে, তিনি যেরকম বলেছিলেন, সেরকম দেখতে পেলেন;</span> পরে তাঁরা নিস্তারপর্ব্বের ভোজ তৈরী করলেন।  <span class="verse" id="V14">14&#160;</span>পরে দিন হলে তিনি ও প্রেরিতরা একসঙ্গে ভোজে অংশগ্রহণ করলেন।  <span class="verse" id="V15">15&#160;</span>তখন তিনি তাদের বললেন, <span class='wj'>আমার দুঃখভোগের আগে তোমাদের সাথে আমি এই নিস্তারপর্ব্বের ভোজ ভোজন করতে আমি খুব ইচ্ছা করছি;</span>  <span class="verse" id="V16">16&#160;</span> <span class='wj'>কারণ আমি তোমাদের বলছি, যে পর্যন্ত ঈশ্বরের রাজ্যে এ পূর্ণ না হয়, সেই পর্যন্ত আমি এ আর ভোজন করব না।</span>  <span class="verse" id="V17">17&#160;</span>পরে তিনি পানপাত্র নিয়ে ধন্যবাদ দিয়ে বললেন, <span class='wj'>এটা নাও এবং নিজেদের মধ্যে ভাগ কর;</span>  <span class="verse" id="V18">18&#160;</span> <span class='wj'>কারণ আমি তোমাদের বলছি, যে পর্যন্ত ঈশ্বরের রাজ্যের আগমন না হয়, এখন থেকে সেই পর্যন্ত আমি আঙ্গুর ফলের রস পান করব না।</span>  <span class="verse" id="V19">19&#160;</span>পরে তিনি রুটী নিয়ে ধন্যবাদ দিয়ে ভাঙলেন এবং তাদেরকে দিলেন, আর বললেন, <span class='wj'>“এটা আমার শরীর যেটা তোমাদের দেওয়া হয়েছে। এটি আমার স্মরণে কর।</span>  <span class="verse" id="V20">20&#160;</span>আর সেইভাবে তিনি খাওয়ার পর পানপাত্রও নিয়ে বললেন, <span class='wj'>এই পানপাত্র আমার রক্তের নতুন নিয়ম, যে রক্ত তোমাদের জন্য বাহিত হয়।</span>  <span class="verse" id="V21">21&#160;</span> <span class='wj'>কিন্তু দেখ, যে ব্যক্তি আমাকে সমর্পণ করছে, তার হাত আমার সঙ্গে টেবিলের উপরে রয়েছে।</span>  <span class="verse" id="V22">22&#160;</span> <span class='wj'>কারণ যেমন নির্ধারিত হয়েছে সেই অনুসারেই মনুষ্যপুত্র যাচ্ছেন, কিন্তু ধিক সেই ব্যক্তিকে, যার মাধ্যমে তিনি সমর্পিত হন।”</span>  <span class="verse" id="V23">23&#160;</span>তখন্ তারা একে অপরকে জিজ্ঞাসা করতে লাগলেন, “তবে আমাদের মধ্যে এ কাজ কে করবে?”  <span class="verse" id="V24">24&#160;</span>আর তাদের মধ্যে এই নিয়ে তর্ক শুরু হল যে, তাদের মধ্যে কে শ্রেষ্ঠ বলে গণ্য।  <span class="verse" id="V25">25&#160;</span>কিন্তু তিনি তাদের বললেন, <span class='wj'>অইহূদিদের রাজারাই তাদের উপরে প্রভুত্ব করে এবং তাদের উপর যার কর্তৃত্ব থাকে তাকে সম্মানীয় শাসক বলে।</span>  <span class="verse" id="V26">26&#160;</span> <span class='wj'>কিন্তু তোমরা সেই রকম হয়ো না; বরং তোমাদের মধ্যে যে শ্রেষ্ঠ, সে ছোটোর মত হোক; এবং যে প্রধান, সে দাসের মত হোক।</span>  <span class="verse" id="V27">27&#160;</span> <span class='wj'>কারণ, কে শ্রেষ্ঠ? যে ভোজনে বসে, না পরিবেশন করে? যে ভোজনে বসে সেই কি না? কিন্তু আমি তোমাদের মধ্যে দাসের মত আছি।</span>  <span class="verse" id="V28">28&#160;</span> <span class='wj'>তোমরাই আমার সব পরীক্ষায় তো আমার সঙ্গে রয়েছ;</span>  <span class="verse" id="V29">29&#160;</span> <span class='wj'>আর আমার পিতা যেমন আমার জন্য নির্ধারণ করেছেন, আমিও তেমনি তোমাদের জন্য এক রাজ্য নির্ধারণ করছি, </span>  <span class="verse" id="V30">30&#160;</span> <span class='wj'>যেন তোমরা আমার রাজ্যে আমার সঙ্গে ভোজন পান কর; আর তোমরা সিংহাসনে বসে ইস্রায়েলের বারো বংশের বিচার করবে।</span>  <span class="verse" id="V31">31&#160;</span> <span class='wj'>শিমোন, শিমোন, দেখ, গমের মত চেলে বের করার জন্য শয়তান তোমাদের নিজের বলে চেয়েছে;</span>  <span class="verse" id="V32">32&#160;</span> <span class='wj'>কিন্তু আমি তোমার জন্য প্রার্থনা করেছি, যেন তোমাদের বিশ্বাসে ভাঙ্গন না ধরে; আর তুমিও একবার ফিরলে পর তোমার ভাইদের সুস্থির করও।</span>  <span class="verse" id="V33">33&#160;</span>তিনি তাকে বললেন, প্রভু, আপনার সঙ্গে আমি কারাগারে যেতে এবং মরতেও রাজি আছি।  <span class="verse" id="V34">34&#160;</span>তিনি বললেন, <span class='wj'>পিতর আমি তোমাকে বলছি, যে পর্যন্ত তুমি আমাকে চেন না বলে তিনবার অস্বীকার করবে, সেই পর্যন্ত আজ মোরগ ডাকবে না।</span>  <span class="verse" id="V35">35&#160;</span>আর তিনি তাদের বললেন, <span class='wj'>আমি যখন থলি, ঝুলি ও জুতো ছাড়া তোমাদের পাঠিয়েছিলাম, তখন কি কিছুরই অভাব হয়েছিল?</span> তারা বললেন কিছুই না।  <span class="verse" id="V36">36&#160;</span>তখন তিনি তাদের বললেন, <span class='wj'>এখন যার থলি আছে, সে তা নিয়ে যাক, সেইভাবে ঝুলিও নিয়ে নিক; এবং যার নেই, সে নিজের পোষাক বিক্রি করে তলোয়ার কিনুক।</span>  <span class="verse" id="V37">37&#160;</span> <span class='wj'>কারণ আমি তোমাদের বলছি, এই যে কথা শাস্ত্রে লেখা আছে, “আর তিনি অধার্মিকদের সঙ্গে গণ্য হলেন” তা আমাতে পূর্ণ হতে হবে; কারণ আমার বিষয়ে যা, তা পূর্ণ হচ্ছে।</span>  <span class="verse" id="V38">38&#160;</span>তখন তারা বললেন, প্রভু, দেখুন, দুটি তলোয়ার আছে। তিনি তাদের বললেন, <span class='wj'>এই যথেষ্ট।</span> </div><div class='s'>গেৎশিমানী বাগানে যীশুর করুন দুঃখ প্রকাশ। </div><div class='m'> <span class="verse" id="V39">39&#160;</span>পরে তিনি বাইরে এসে নিজের নিয়ম অনুসারে জৈতুন পর্বতে গেলেন এবং শিষ্যরাও তার পিছন পিছন গেলেন।  <span class="verse" id="V40">40&#160;</span>সেই জায়গায় আসলে পর তিনি তাদের বললেন, <span class='wj'>তোমরা প্রার্থনা কর, যেন প্রলোভনে না পড়।</span>  <span class="verse" id="V41">41&#160;</span>পরে তিনি তাদের থেকে কিছু দূরে গিয়ে হাঁটু গেড়ে বসে প্রার্থনা করতে লাগলেন, বললেন,  <span class="verse" id="V42">42&#160;</span>পিতা যদি তোমার ইচ্ছা হয়, আমার থেকে এই দুঃখের পানপাত্র দূর কর; তবুও আমার ইচ্ছা নয়, তোমারই ইচ্ছা পূর্ণ হোক  <span class="verse" id="V43">43&#160;</span>তখন স্বর্গ থেকে এক দূত দেখা দিয়ে তাঁকে সবল করলেন।  <span class="verse" id="V44">44&#160;</span>পরে তিনি করুন দুঃখে মগ্ন হয়ে আরো একমনে প্রার্থনা করলেন; আর তার ঘাম যেন রক্তের আকারে বড় বড় ফোঁটা হয়ে জমিতে পড়তে লাগল।  <span class="verse" id="V45">45&#160;</span>পরে তিনি প্রার্থনা করে উঠলে পর শিষ্যদের কাছে এসে দেখলেন, তারা দুঃখের জন্য ঘুমিয়ে পড়েছে,  <span class="verse" id="V46">46&#160;</span> <span class='wj'>আর তাদের বললেন, কেন ঘুমাচ্ছ? ওঠ, প্রার্থনা কর, যেন প্রলোভনে না পড়।</span> </div><div class='s'>যীশু শত্রুদের হাতে বন্দি হলেন। </div><div class='m'> <span class="verse" id="V47">47&#160;</span>তিনি কথা বলছেন, এমন দিন দেখ, অনেক লোক এবং যার নাম যিহূদা সেই বারো জনের মধ্যে একজন সে তাদের আগে আগে আসছে; সে যীশুকে চুম্বন করবার জন্য তাঁর কাছে আসল।  <span class="verse" id="V48">48&#160;</span>কিন্তু যীশু তাকে বললেন, <span class='wj'>যিহূদা, চুম্বনের মাধ্যমে কি মনুষ্যপুত্রকে সমর্পণ করছ?</span>  <span class="verse" id="V49">49&#160;</span>তখন কি কি ঘটবে, তা দেখে যারা তাঁর কাছে ছিলেন, তারা বললেন, প্রভু আমরা কি তলোয়ারের আঘাত করব?  <span class="verse" id="V50">50&#160;</span>আর তাদের মধ্যে এক ব্যক্তি মহাযাজকের দাসকে আঘাত করে তার ডান কান কেটে ফেললেন।  <span class="verse" id="V51">51&#160;</span>কিন্তু যীশু উত্তরে বললেন, <span class='wj'>এই পর্যন্ত শান্ত হও।</span> পরে তিনি তার কান স্পর্শ করে তাকে সুস্থ করলেন।  <span class="verse" id="V52">52&#160;</span>আর তার বিরুদ্ধে যে প্রধান যাজকেরা, ধর্মগৃহের সেনাপতি ও প্রাচীনেরা এসেছিল, যীশু তাদের বললেন, <span class='wj'>লোকে “যেমন দস্যুর বিরুদ্ধে যায়, তেমনি খড়গ ও লাঠি নিয়ে কি তোমরা আসলে?</span>  <span class="verse" id="V53">53&#160;</span> <span class='wj'>আমি যখন প্রতিদিন ধর্মগৃহে তোমাদের সঙ্গে ছিলাম, তখন আমায় উপরে হাত রাখেনি; কিন্তু এই তোমাদের দিন এবং অন্ধকারের কর্তৃত্ব।”</span> </div><div class='s'>পিতর যীশুকে তিনবার অস্বীকার করেন। </div><div class='m'> <span class="verse" id="V54">54&#160;</span>পরে তারা তাঁকে ধরে নিয়ে গেল এবং মহাযাজকের বাড়িতে আনলো; আর পিতর দূরে থেকে পিছন পিছন চললেন।  <span class="verse" id="V55">55&#160;</span>পরে লোকেরা উঠোনের মধ্যে আগুন জ্বালিয়ে একসঙ্গে বসলে পিতর তাদের মধ্যে বসলেন।  <span class="verse" id="V56">56&#160;</span>তিনি সেই আলোর কাছে বসলে এক দাসী তাকে দেখে তার দিকে এক নজরে চেয়ে বলল, এ ব্যক্তি ওর সঙ্গে ছিল।  <span class="verse" id="V57">57&#160;</span>কিন্তু তিনি অস্বীকার করে বললেন, না, নারী! আমি ওকে চিনি না।  <span class="verse" id="V58">58&#160;</span>একটু পরে আর একজন তাকে দেখে বলল, তুমিও তাদের একজন। পিতর বললেন, না, আমি নই।  <span class="verse" id="V59">59&#160;</span>ঘন্টাখানেক পরে আর একজন জোর দিয়ে বলল, সত্যি, এ ব্যক্তিও তাঁর সঙ্গে ছিল, কারণ এ গালীলীয় লোক।  <span class="verse" id="V60">60&#160;</span>তখন পিতর বললেন, দেখ, তুমি কি বলছ, আমি বুঝতে পারছি না। তিনি কথা বলছিলেন, আর অমনি মোরগ ডেকে উঠল।  <span class="verse" id="V61">61&#160;</span>আর প্রভু মুখ ফিরিয়ে পিতরের দিকে নজর দিলেন; তাতে প্রভু এই যে কথা বলেছিলেন, <span class='wj'>“আজ মোরগ ডাকবার আগে তুমি তিনবার আমাকে অস্বীকার করবে।”</span> তা পিতরের মনে পড়ল।  <span class="verse" id="V62">62&#160;</span>আর তিনি বাইরে গিয়ে কান্নায় ভেঙে পড়লেন। </div><div class='s'>যাজকদের ও রাজ্যপালের সামনে যীশুর বিচার। </div><div class='m'> <span class="verse" id="V63">63&#160;</span>আর যে লোকেরা যীশুকে ধরেছিল, তারা তাঁকে ঠাট্টা ও মারধর করতে শুরু করল।  <span class="verse" id="V64">64&#160;</span>আর তাঁর চোখ ঢেকে জিজ্ঞাসা করল, ভাববাণী বল দেখি, “কে তোকে মারলো?”  <span class="verse" id="V65">65&#160;</span>আর তারা ঈশ্বরনিন্দা করে তাঁর বিরুদ্ধে আরো অনেক কথা বলতে লাগল। </div><div class='s'>হেরোদ এবং পিলাতের হাতে যীশু। </div><div class='p'> <span class="verse" id="V66">66&#160;</span>যখন দিন হল, তখন লোকদের প্রাচীন নেতারা, প্রধান যাজকেরা ও ব্যবস্থার শিক্ষক একসঙ্গে মিলিত হল এবং নিজেদের সভার মধ্যে তাঁকে নিয়ে এসে বলল।  <span class="verse" id="V67">67&#160;</span>তুমি যদি সেই খ্রীষ্ট হও, তবে আমাদের বল, তিনি তাদের বললেন, <span class='wj'>“যদি তোমাদের বলি, তোমরা বিশ্বাস করবে না;</span>  <span class="verse" id="V68">68&#160;</span> <span class='wj'>আর যদি তোমাদের জিজ্ঞাসা করি, কোনো উত্তর দেবে না;”</span>  <span class="verse" id="V69">69&#160;</span> <span class='wj'>কিন্তু এখন থেকে মনুষ্যপুত্র ঈশ্বরের শক্তির ডান পাশে বসে থাকবেন।</span>  <span class="verse" id="V70">70&#160;</span>তখন সবাই বলল, তবে তুমি কি ঈশ্বরের পুত্র? তিনি তাদের বললেন, <span class='wj'>তোমরাই তো বলছ যে, “আমিই সেই।”</span>  <span class="verse" id="V71">71&#160;</span>তখন তারা বলল, “আর সাক্ষ্যে আমাদের কি প্রয়োজন? আমরা নিজেরাই তো তাঁর মুখে শুনলাম।” </div><ul class='tnav'>
<li><a href='index.htm'>লুক</a></li>
<li><a href='LUK21.htm'>&lt;</a></li>
<li><a href='LUK.htm'>22</a></li>
<li><a href='LUK23.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
