<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী গণনা 34</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>গণনা</a></li>
<li><a href='NUM33.htm'>&lt;</a></li>
<li><a href='NUM.htm'>34</a></li>
<li><a href='NUM35.htm'>&gt;</a></li>
</ul>
<div class="main">
 
<div class='chapterlabel' id="V0"> 34</div><div class='s'>কনান দেশের সীমানা নির্ধারণ ও ভাগ। </div><div class='p'> <span class="verse" id="V1">1&#160;</span>সদাপ্রভু মোশিকে বললেন,  <span class="verse" id="V2">2&#160;</span>“তুমি ইস্রায়েল সন্তানদের আদেশ দাও, তাদেরকে বল, ‘যখন তোমরা কনান দেশে প্রবেশ করবে, তোমরা অধিকারের জন্য যে দেশ পাবে, চারদিকের সীমানা অনুসারে সেই কনান দেশ।  <span class="verse" id="V3">3&#160;</span>ইদোমের কাছে অবস্থিত সিন মরুভূমি থেকে তোমাদের দক্ষিণ অঞ্চল হবে ও পূর্বদিকে লবণ সমুদ্রের শেষভাগ থেকে তোমাদের দক্ষিণ সীমানা হবে।  <span class="verse" id="V4">4&#160;</span>তোমাদের সীমানা অক্রব্বীম আরোহণ পথের দক্ষিণ দিকে ফিরে সিন পর্যন্ত যাবে এবং কাদেশ বার্নিয়ার দক্ষিণ প্রান্ত দিয়ে গিয়ে হৎসর-অদরে এসে অস্মোন পর্যন্ত যাবে।  <span class="verse" id="V5">5&#160;</span>পরে ঐ সীমানা অস্মোন থেকে মিশরের নদী পর্যন্ত বেড়িয়ে আসবে এবং মহাসমুদ্র পর্যন্ত এই সীমানার শেষ হবে।  <span class="verse" id="V6">6&#160;</span>পশ্চিম সীমানার জন্য মহাসমুদ্র তোমাদের পক্ষে থাকল, এটাই তোমাদের পশ্চিম সীমানা হবে।  <span class="verse" id="V7">7&#160;</span>তোমাদের উত্তর সীমানা এটা; তোমরা মহাসমুদ্র থেকে নিজেদের জন্য হোর পর্বত লক্ষ্য করবে।  <span class="verse" id="V8">8&#160;</span>হোর পর্বত থেকে হমাতের প্রবেশস্থান লক্ষ্য করবে। সেখান থেকে সেই সীমানা সদাদ পর্যন্ত ছড়িয়ে যাবে।  <span class="verse" id="V9">9&#160;</span>তখন সেই সীমানা সিফ্রোণ পর্যন্ত যাবে ও হৎসর-ঐনন পর্যন্ত ছড়িয়ে যাবে; এটাই তোমাদের উত্তর সীমানা হবে।  <span class="verse" id="V10">10&#160;</span>তখন পূর্ব সীমানার জন্য তোমরা হৎসর ঐনন থেকে শফাম লক্ষ্য করবে।  <span class="verse" id="V11">11&#160;</span>তখন সেই সীমানা শফাম থেকে ঐনের পূর্ব দিক হয়ে রিব্লা পর্যন্ত নেমে যাবে; সে সীমানা নেমে পূর্বদিকে কিন্নেরৎ হ্রদের তট পর্যন্ত যাবে।  <span class="verse" id="V12">12&#160;</span>তখন সেই সীমানা যর্দ্দন দিয়ে যাবে এবং লবণ সমুদ্র পর্যন্ত ছড়িয়ে যাবে; চারদিকের সীমানা অনুসারে এই তোমাদের দেশ হবে’।”  <span class="verse" id="V13">13&#160;</span>তখন মোশি ইস্রায়েল সন্তানদের এই আদেশ দিলেন, “যে দেশ তোমরা গুলিবাঁটের মাধ্যমে অধিকার করবে, সদাপ্রভু সাড়ে নয় বংশকে যে দেশ দিতে আদেশ করেছেন এই সেই দেশ।  <span class="verse" id="V14">14&#160;</span>কারণ নিজেদের পূর্বপুরুষদের বংশ অনুসারে রূবেণ সন্তানদের বংশ, নিজেদের পূর্বপুরুষদের বংশ অনুসারে গাদ সন্তানদের বংশ নিজের অধিকার পেয়েছে ও মনঃশির অর্ধেক বংশও পেয়েছে।  <span class="verse" id="V15">15&#160;</span>যিরীহোর কাছে অবস্থিত যর্দ্দনের পূর্বপারে সূর্য্যোদয়ের দিকে সেই আড়াই বংশ নিজেদের অধিকার পেয়েছে।”  <span class="verse" id="V16">16&#160;</span>সদাপ্রভু মোশিকে বললেন,  <span class="verse" id="V17">17&#160;</span>“যারা তোমাদের অধিকারের জন্য দেশ ভাগ করে দেবে, তাদের নাম এই; ইলীয়াসর যাজক ও নূনের ছেলে যিহোশূয়।  <span class="verse" id="V18">18&#160;</span>তোমরা প্রত্যেক বংশ থেকে একজন করে নেতাকে দেশ ভাগ করার জন্য গ্রহণ করবে।  <span class="verse" id="V19">19&#160;</span>সেই ব্যক্তিদের নাম এই, যিহূদা বংশের যিফূন্নির ছেলে কালেব।  <span class="verse" id="V20">20&#160;</span>শিমিয়োন সন্তানদের বংশের অম্মীহূদের ছেলে শমূয়েল।  <span class="verse" id="V21">21&#160;</span>বিন্যামীন বংশের কিশ্লোনের ছেলে ইলীদদ।  <span class="verse" id="V22">22&#160;</span>দান সন্তানদের বংশশের নেতা যগ্লির ছেলে বুক্কি।  <span class="verse" id="V23">23&#160;</span>যোষেফের ছেলেদের মধ্যে মনঃশি সন্তানদের বংশের নেতা এফোদের ছেলে হন্নীয়েল।  <span class="verse" id="V24">24&#160;</span>ইফ্রয়িম সন্তানদের বংশের নেতা শিপ্তনের ছেলে কমূয়েল।  <span class="verse" id="V25">25&#160;</span>সবূলূন সন্তানদের বংশের নেতা পর্ণকের ছেলে ইলীষাফণ।  <span class="verse" id="V26">26&#160;</span>ইষাখর সন্তানদের বংশের নেতা অসসনের ছেলে পল্টিয়েল।  <span class="verse" id="V27">27&#160;</span>আশের সন্তানদের বংশের নেতা শলোমির ছেলে অহীহূদ।  <span class="verse" id="V28">28&#160;</span>নপ্তালি সন্তানদের বংশের নেতা অম্মীহূদের ছেলে পদহেল।”  <span class="verse" id="V29">29&#160;</span>কনান দেশে ইস্রায়েল সন্তানদের জন্য অধিকার ভাগ করে দিতে সদাপ্রভু এইসব লোককে আদেশ করলেন। </div><ul class='tnav'>
<li><a href='index.htm'>গণনা</a></li>
<li><a href='NUM33.htm'>&lt;</a></li>
<li><a href='NUM.htm'>34</a></li>
<li><a href='NUM35.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
