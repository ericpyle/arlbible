<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী হগয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>হগয়</a></li>
<li><a href='ZEP03.htm'>&lt;</a></li>
<li><a href='HAG.htm'>1</a></li>
<li><a href='HAG02.htm'>&gt;</a></li>
</ul>
<div class="main">
<div class='mt'>হগয় </div><div class='is'>গ্রন্থস্বত্ব </div><div class='ip'>হগয় 1:1 পদটি হগয় পুস্তকটির লেখককে ভাববাদী হগয় রূপে চিহ্নিত করে। ভাববাদী হগয় যিরুশালেমের ইহুদীদের প্রতি তার চারটি বার্তা সমূহকে নথিভুক্ত করেন। হগয় 2:3 পদ বোধ হয় ইঙ্গিত করে যে মন্দির ধ্বংস হওয়ার এবং নির্বাসনের পূর্বে ভাববাদী যিরুশালেমকে দেখেছিলেন, অর্থাৎ তিনি একজন বৃদ্ধ ব্যক্তি ছিলেন, তার জাতির অতীত গৌরবকে দেখে, একজন ভাববাদী অনুকম্পাপূর্ণ ইচ্ছার সাথে তার লোকেদের নির্বাসনের ভষ্ম থেকে উত্থিত হতে দেখতে অনুপ্রাণিত হন এবং তাদের জাতির প্রতি ঈশ্বরের আলোতে ন্যায্য স্থানের পুনর্দাবি করেন। </div><div class='is'>রচনার সময় এবং স্থান </div><div class='ip'>আনুমাণিক 520 খ্রিষ্টপূর্বাব্দের আশপাশে হবে। </div><div class='ip'>এটা একটি নির্বাসন-পরবর্তী পুস্তক, অর্থাৎ এটা বাবিলের বন্দীত্বের পরে লেখা হয়েছিল। </div><div class='is'>গ্রাহক </div><div class='ip'>যিরুশালেমের নিবাসিবৃন্দ এবং তারা যারা নির্বাসন থেকে ফিরে এসেছিল। </div><div class='is'>উদ্দেশ্য </div><div class='ip'>একটি নিরুপায় সন্তুষ্টি থেকে তাদের দেশে প্রত্যাবর্তনের সাথে প্রত্যাগত অবশিষ্টাংশকে বিশ্বাসের প্রকাশের অভিমুখে অগ্রসর হতে উত্সাহ প্রদান কোরে একটি প্রচেষ্টার দ্বারা মন্দির এবং আরাধনাকে পুনর্নির্মাণ করা জাতির প্রধান লক্ষ্য ছিল। তাদের উত্সাহিত করা যে সদাপ্রভু তাদের এবং দেশকে আশ্বীর্বাদ করবেন যেই তারা মন্দিরকে পুনর্নির্মাণ করতে অগ্রসর হবে, প্রত্যাগত অবশিষ্টাংশদের উত্সাহিত করা যে তাদের অতীতের বিদ্রোহ সত্বেও তাদের জন্য সদাপ্রভুর নিকট গুরুত্বের একটি ভবিষ্যত স্থান আছে। </div><div class='is'>বিষয় </div><div class='ip'>মন্দিরের পুনর্নির্মাণ </div><div class='iot'>রূপরেখা </div><div class='io'>1. নম্দিরের জন্য আহ্বান — 1:1-15 </div><div class='io'>2. প্রভুতে সাহস — 2:1-9 </div><div class='io'>3. জেবনের শুদ্ধিকরণের জন্য আহ্বান — 2:10-19 </div><div class='io'>4. ভবিষ্যতে আস্থা রাখার জন্য আহ্বান — 2:20-23  
</div><div class='chapterlabel' id="V0"> 1</div><div class='s'>মন্দিরের পুনঃনির্মাণের বিষয়ে আহ্বান৷ </div><div class='p'> <span class="verse" id="V1">1&#160;</span>দারিয়াবস রাজার রাকত্বের দ্বিতীয় বছরের, ষষ্ঠ মাসে, মাসের প্রথম দিনের সদাপ্রভুর বাক্য হগয় ভাববাদীর মাধ্যমে শল্টীয়েলের ছেলে সরুব্বাবিল নামে যিহূদার শাসনকর্ত্তার কাছে এবং যিহোষাদকের পুত্র যিহোশূয় মহাযাজকের কাছে উপস্থিত হল তিনি বললেন,  <span class="verse" id="V2">2&#160;</span>বাহিনীগণের সদাপ্রভু এই কথা বলেন, এই লোকেরা বলছে, আমাদের দিন বা সদাপ্রভুর গৃহ নির্মাণের দিন, এখনো আসেনি৷  <span class="verse" id="V3">3&#160;</span>তখন হগয় ভাববাদীর মাধ্যমে সদাপ্রভুর এই বাক্য উপস্থিত হলো এবং বললেন,  <span class="verse" id="V4">4&#160;</span>“এটা কি তোমাদের নিজের নিজের সম্পূর্ণ ছাদ দেওয়া বাড়িতে বাস করবার দিন? যখন এই গৃহ ধ্বংসস্তুপের মতন পড়ে রয়েছে?”  <span class="verse" id="V5">5&#160;</span>এই জন্য বাহিনীগণের সদাপ্রভু এই কথা বলেন, “তোমরা নিজেদের বিষয়ে লক্ষ্য কর৷  <span class="verse" id="V6">6&#160;</span>তোমরা অনেক বীজ রোপণ করেও অল্প শস্য সঞ্চয় করছ, তোমরা খাচ্ছ কিন্তু পর্যাপ্ত পরিমাণে নয়, পান করছ কিন্তু তৃপ্ত হচ্ছ না, জামাকাপড় পরেও উষ্ণতা পাচ্ছনা এবং বেতনজীবী লোকরা কেবল ছেঁড়া থলিতে টাকা রাখার জন্যই রোজগার করছে৷”  <span class="verse" id="V7">7&#160;</span>বাহিনীগণের সদাপ্রভু এই কথা বলেন, “তোমরা নিজেদের বিষয়ে লক্ষ্য কর৷  <span class="verse" id="V8">8&#160;</span>পর্বতে উঠে কাঠ নিয়ে এসে, আমার এই গৃহ নির্মাণ কর, তাতে আমি এই গৃহের প্রতি খুশি হব এবং গৌরবান্বিত হব,” সদাপ্রভু এই কথা বলেন৷  <span class="verse" id="V9">9&#160;</span>তোমরা অনেক আশা করেছিলে কিন্তু দেখ, অল্প পেলে এবং অল্প ঘরে এনেছিলে কারণ আমি তা ফুঁ দিয়ে সরিয়ে দিয়েছিলাম৷ কেন বাহিনীগণের সদাপ্রভু এই কথা বলেন? কারণ, এই যে আমার গৃহ ধ্বংসস্তুপ হয়ে রয়েছে, আর তোমরা তখন নিজের নিজের বাড়িতে আনন্দ করছ৷  <span class="verse" id="V10">10&#160;</span>এই জন্য আকাশ শিশির দেওয়া বন্ধ করেছে ও জমি ফসল উত্পন্ন বন্ধ করেছে৷  <span class="verse" id="V11">11&#160;</span>আর আমি দেশের ও পর্বতের উপরে, শস্য, দ্রাক্ষারস ও তেল প্রভৃতি জমিতে উত্পন্ন বস্তুর উপরে এবং মানুষ, পশু ও তোমাদের হাতের সমস্ত শ্রমের উপরে অনাবৃষ্টিকে আহ্বান করলাম৷  <span class="verse" id="V12">12&#160;</span>তখন শল্টীয়েলের পুত্র সরুব্বাবিল, যিহোষাদকের পুত্র যিহোশূয় মহাযাজক এবং লোকদের সমস্ত ইসরায়েলী লোকেরা <a href="#FN1" class="notemark">*<span class="popup"> যারা বাবিলের নির্বাসন থেকে ফিরে এসেছিল </span></a>তাদের ঈশ্বর সদাপ্রভুর রবে এবং হগয় ভাববাদীর সমস্ত কথায় মনোযোগ দিল, কারণ তাদের ঈশ্বর সদাপ্রভু তাঁকে পাঠিয়েছিলেন এবং লোকেরাও সদাপ্রভুর সম্মুখে ভীত হল৷  <span class="verse" id="V13">13&#160;</span>তখন সদাপ্রভুর দূত হগয়, সদাপ্রভুর এই সংবাদ লোকদের বললেন, “সদাপ্রভু বলেন, আমি তোমাদের সঙ্গে সঙ্গে আছি৷”  <span class="verse" id="V14">14&#160;</span>পরে সদাপ্রভু শল্টীয়েলের পুত্র সরুব্বাবিল নামে যিহূদার শাসনকর্ত্তার আত্মাকে ও যিহোষাদকের পুত্র যিহোশূয় মহাযাজকের আত্মাকে এবং লোকদের সমস্ত অবশিষ্টাংশের আত্মাকে উত্তেজিত করলেন; তাঁরা এসে নিজেদের ঈশ্বর বাহিনীগনের সদাপ্রভুর গৃহে কাজ করতে লাগলেন;  <span class="verse" id="V15">15&#160;</span>এই রকম দারিয়াবস রাজার রাজত্বের দ্বিতীয় বছরের ষষ্ঠ মাসের চব্বিশতম দিনের ঘটল৷ </div><ul class='tnav'>
<li><a href='index.htm'>হগয়</a></li>
<li><a href='ZEP03.htm'>&lt;</a></li>
<li><a href='HAG.htm'>1</a></li>
<li><a href='HAG02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V12">1:12</a>
 <span class="ft">যারা বাবিলের নির্বাসন থেকে ফিরে এসেছিল </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
