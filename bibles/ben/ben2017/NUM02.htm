<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী গণনা 2</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>গণনা</a></li>
<li><a href='NUM01.htm'>&lt;</a></li>
<li><a href='NUM.htm'>2</a></li>
<li><a href='NUM03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>শিবিরে উপজাতিদের থাকার ব্যবস্থা। </div><div class='p'> <span class="verse" id="V1">1&#160;</span>সদাপ্রভু মোশি ও হারোণকে বললেন,  <span class="verse" id="V2">2&#160;</span>“ইস্রায়েল সন্তানরা প্রত্যেকে তাদের বংশধরদের চিহ্নের সঙ্গে পতাকার কাছে শিবির করবে; তারা একটু দূরত্ব বজায় রেখে সমাগম তাঁবুর চারদিকে শিবির স্থাপন করবে।  <span class="verse" id="V3">3&#160;</span>পূর্ব দিকে সূর্য্য উদয়ের দিকে, নিজেদের সৈন্য অনুসারে যিহূদার লোকেরা তাদের শিবিরের পতাকার কাছে একত্রিত হবে এবং অম্মীনাদবের ছেলে নহশোন যিহূদা সন্তানদের নেতা হবে।  <span class="verse" id="V4">4&#160;</span>যিহূদার সৈন্যসংখ্যা চুয়াত্তর হাজার ছয়শো জন।  <span class="verse" id="V5">5&#160;</span>তার পাশে ইষাখর বংশ শিবির গড়বে এবং সূয়ারের ছেলে নথনেল ইষাখর সন্তানদের নেতা হবে।  <span class="verse" id="V6">6&#160;</span>নথনেলের সৈন্য সংখ্যা চুয়ান্ন হাজার চারশো জন।  <span class="verse" id="V7">7&#160;</span>আর সবূলূন বংশ ইষাখরের পাশে শিবির করবে, হেলোনের ছেলে ইলীয়াব সবূলূন সন্তানদের নেতা হবে।  <span class="verse" id="V8">8&#160;</span>সবূলূনের সৈন্য সংখ্যা সাতান্ন হাজার চারশো জন।  <span class="verse" id="V9">9&#160;</span>যিহূদার শিবিরের মোট গণনা করা সৈন্য সংখ্যা এক লক্ষ ছেয়াশী হাজার চারশো জন। তারা প্রথমে শিবির থেকে এগিয়ে যাবে।  <span class="verse" id="V10">10&#160;</span>দক্ষিণ দিকের সৈন্যরা রূবেণের শিবিরের পতাকা ঘিরে থাকবে। শদেয়ূরের ছেলে ইলীষূর রূবেণ সন্তানদের নেতা হবে।  <span class="verse" id="V11">11&#160;</span>রূবেণের সৈন্য সংখ্যা ছেচল্লিশ হাজার পাঁচশো জন।  <span class="verse" id="V12">12&#160;</span>তার পাশে শিমিয়োন বংশ শিবির গড়বে। সূরীশদ্দয়ের ছেলে শলুমীয়েল শিমিয়োনের সন্তানদের নেতা হবে।  <span class="verse" id="V13">13&#160;</span>শিমিয়োনের সৈন্য সংখ্যা ঊনষষ্টি হাজার তিনশো জন।  <span class="verse" id="V14">14&#160;</span>গাদ বংশও তার পাশে থাকবে। দ্যুয়েলের ছেলে ইলীয়াসফ গাদ সন্তানদের নেতা হবে।  <span class="verse" id="V15">15&#160;</span>গাদের সৈন্য সংখ্যা পঁয়তাল্লিশ হাজার ছয়শো পঞ্চাশ জন।  <span class="verse" id="V16">16&#160;</span>রূবেণের শিবিরের গণনা করা মোট সৈন্য সংখ্যা এক লক্ষ একান্ন হাজার চারশো পঞ্চাশ জন। তারা শিবির থেকে দ্বিতীয় বারে এগিয়ে যাবে।  <span class="verse" id="V17">17&#160;</span>তারপরে সমাগম তাঁবু লেবীয়দের শিবিরের সঙ্গে সমস্ত শিবিরের মধ্যবর্ত্তী হয়ে এগিয়ে যাবে। যারা যেমন শিবিরে জড়ো হয়, তারা তেমন ভাবে নিজের জায়গায় নিজের পতাকার পাশে পাশে চলবে।  <span class="verse" id="V18">18&#160;</span>ইফ্রয়িমের সৈন্যরা পশ্চিম পাশে শিবির গড়বে। অম্মীহূদের ছেলে ইলীশামা ইফ্রয়িম সন্তানদের নেতা হবে।  <span class="verse" id="V19">19&#160;</span>ইফ্রয়িমের সৈন্য সংখ্যা চল্লিশ হাজার পাঁচশো জন।  <span class="verse" id="V20">20&#160;</span>তাদের পাশে মনঃশি বংশ থাকবে। পদাহসূরের ছেলে গমলীয়েল মনঃশি সন্তানদের নেতা হবে।  <span class="verse" id="V21">21&#160;</span>মনঃশির সৈন্য সংখ্যা বত্রিশ হাজার দুশো জন।  <span class="verse" id="V22">22&#160;</span>আর বিন্যামীন বংশ তার পাশে থাকবে। গিদিয়োনির ছেলে অবীদান বিন্যামীন সন্তানদের নেতা হবে।  <span class="verse" id="V23">23&#160;</span>বিন্যামীনের সৈন্য সংখ্যা পঁয়ত্রিশ হাজার চারশো জন।  <span class="verse" id="V24">24&#160;</span>ইফ্রয়িমের শিবিরের মোট গণনা করা সৈন্য সংখ্যা এক লক্ষ আট হাজার একশো জন। তারা তৃতীয় বারে এগিয়ে যাবে।  <span class="verse" id="V25">25&#160;</span>দানের সৈন্যদের সমাগম তাঁবুর উত্তর পাশে শিবিরের পতাকা থাকবে। অম্মীশদ্দয়ের ছেলে অহীয়েষর দান সন্তানদের নেতা হবে।  <span class="verse" id="V26">26&#160;</span>দানের সৈন্য সংখ্যা বাষট্টি হাজার সাতশো জন।  <span class="verse" id="V27">27&#160;</span>তাদের পাশে আশের বংশ শিবির গড়বে। অক্রণের ছেলে পগীয়েল আশের সন্তানদের নেতা হবে।  <span class="verse" id="V28">28&#160;</span>আশেরের সৈন্য সংখ্যা একচল্লিশ হাজার পাঁচশো জন।  <span class="verse" id="V29">29&#160;</span>নপ্তালি বংশ তার পাশে থাকবে। ঐননের ছেলে অহীরঃ নপ্তালি সন্তানদের নেতা হবে।  <span class="verse" id="V30">30&#160;</span>নপ্তালির সৈন্য সংখ্যা তিপ্পান্ন হাজার চারশো জন।  <span class="verse" id="V31">31&#160;</span>দানের শিবিরের মোট লোক সংখ্যা এক লক্ষ সাতান্ন হাজার ছয়শো জন। তারা তাদের পতাকা নিয়ে শিবির থেকে শেষে এগিয়ে যাবে।”  <span class="verse" id="V32">32&#160;</span>মোশি ও হারোণ ইস্রায়েল সন্তানদের পিতৃকুল অনুসারে ছয় লক্ষ তিন হাজার সাড়ে পাঁচশো জন সৈন্য সংখ্যা গণনা করলেন।  <span class="verse" id="V33">33&#160;</span>কিন্তু মোশি ও হারোণ লেবীয়দের ইস্রায়েল সন্তানদের মধ্যে গণনা করলেন না। যেমন সদাপ্রভু মোশিকে আদেশ করেছিলেন।  <span class="verse" id="V34">34&#160;</span>ইস্রায়েল সন্তানরা মোশিকে দেওয়া সদাপ্রভুর সমস্ত আদেশ অনুসারে কাজ করত। তারা পতাকার কাছে শিবির গড়তো। তারা তাদের বংশ অনুসারে শিবির থেকে গোষ্ঠী ও পরিবার অনুসারে শিবিরের কাছে একত্রিত হত ও যাত্রা করত। </div><ul class='tnav'>
<li><a href='index.htm'>গণনা</a></li>
<li><a href='NUM01.htm'>&lt;</a></li>
<li><a href='NUM.htm'>2</a></li>
<li><a href='NUM03.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
