<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী হিতোপদেশ 7</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>হিতোপদেশ</a></li>
<li><a href='PRO06.htm'>&lt;</a></li>
<li><a href='PRO.htm'>7</a></li>
<li><a href='PRO08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>ব্যাভিচারিনীর বিরুদ্ধে সাবধানবাণী। </div><div class='p'> <span class="verse" id="V1">1&#160;</span>আমার পুত্র, আমার কথা সব পালন কর, আমার আদেশ সব তোমার কাছে সঞ্চয় কর।  <span class="verse" id="V2">2&#160;</span>আমার আদেশ সব পালন কর, জীবন পাবে এবং চোখের তারার মত আমার ব্যবস্থা রক্ষা কর;  <span class="verse" id="V3">3&#160;</span>তোমার আঙ্গুলে সেগুলো বেঁধে রাখ, তোমার হৃদয় ফলকে তা লিখে রাখ।  <span class="verse" id="V4">4&#160;</span>প্রজ্ঞাকে বল, “তুমি আমার বোন এবং সুবিবেচনাকে তোমার সখী বল,”  <span class="verse" id="V5">5&#160;</span>তাতে তুমি পরস্ত্রী থেকে রক্ষা পাবে, ব্যাভিচারিনীর স্বছন্দ শব্দ থেকে রক্ষা পাবে।  <span class="verse" id="V6">6&#160;</span>আমি নিজের ঘরের জানালা থেকে জালি দিয়ে দেখছিলাম;  <span class="verse" id="V7">7&#160;</span>নির্বোধদের মধ্যে আমার চোখ পড়ল, আমি যুবকদের মধ্যে এক জনকে দেখলাম, সে বুদ্ধিহীন যুবক।  <span class="verse" id="V8">8&#160;</span>সে গলিতে গেল, ঐ স্ত্রীর কোণের কাছে আসল, তার বাড়ীর পথে চলল।  <span class="verse" id="V9">9&#160;</span>তখন সন্ধ্যাবেলা, দিন শেষ হয়েছিল, রাত অন্ধকার হয়েছিল।  <span class="verse" id="V10">10&#160;</span>তখন দেখ, এক স্ত্রী তার সামনে আসল, সে বেশ্যার পোশাক পরেছিল ও অভিসন্ধির হৃদয় ছিল;  <span class="verse" id="V11">11&#160;</span>সে ঝগড়াটে ও অবাধ্যা, তার পা ঘরে থাকে না;  <span class="verse" id="V12">12&#160;</span>সে কখনও সড়কে, কখনও রাস্তায়, কোণে কোণে অপেক্ষা করতে থাকে।  <span class="verse" id="V13">13&#160;</span>সে তাকে ধরে চুমু খেল, নির্লজ্জ মুখে তাকে বলল,  <span class="verse" id="V14">14&#160;</span>আমাকে মঙ্গলের জন্য বলিদান করতে হয়েছে, আজ আমি নিজের মানত পূর্ণ করেছি;  <span class="verse" id="V15">15&#160;</span>তাই তোমার সঙ্গে দেখা করতে বাইরে এসেছি, সযত্নে তোমার মুখ দেখতে এসেছি, তোমাকে পেয়েছি।  <span class="verse" id="V16">16&#160;</span>আমি খাটে বুটাদার চাদর পেতেছি, মিশরের সূতোর্ চিত্রবিচিত্র পর্দার কাপড় লাগিয়েছি।  <span class="verse" id="V17">17&#160;</span>আমি গন্ধরস, অগুরু ও দারুচিনি দিয়ে নিজের বিছানা গন্ধে ভরিয়ে দিয়েছি।  <span class="verse" id="V18">18&#160;</span>চল, আমরা সকাল পর্যন্ত কামরসে মত্ত হই, আমরা প্রেমের বাহুল্যে আমোদ করি।  <span class="verse" id="V19">19&#160;</span>কারণ কর্তা ঘরে নেই, তিনি দূরে গেছেন;  <span class="verse" id="V20">20&#160;</span>টাকার তোড়া সঙ্গে নিয়ে গেছেন, পূর্ণিমার দিন ঘরে আসবেন।  <span class="verse" id="V21">21&#160;</span>অনেক মিষ্টি কথায় সে তার মন চুরি করল, ঠোটের চাটুকরিতে তাকে আকর্ষণ করল।  <span class="verse" id="V22">22&#160;</span>তখনি সে তার পেছনে গেল, যেমন গরু মরতে যায়, যেমন শেকলে বাঁধা ব্যক্তি বকর শাস্তি পেতে যায়;  <span class="verse" id="V23">23&#160;</span>শেষে তার যকৃত বানে বিধল; যেমন পাখি ফাঁদে পড়তে বেগে ধাবিত হয়, আর জানে না যে, তার জীবন বিপদগ্রস্ত।  <span class="verse" id="V24">24&#160;</span>এখন আমার পুত্ররা, আমার কথা শোন, আমার মুখের কথায় মন দাও।  <span class="verse" id="V25">25&#160;</span>তোমার মন ওর পথে না যাক, তুমি ওর পথে যেও না।  <span class="verse" id="V26">26&#160;</span>কারণ সে অনেককে আঘাত করে মেরে ফেলেছে, তারা গণনা করতে পারবে না।  <span class="verse" id="V27">27&#160;</span>তার ঘর পাতালের পথ, যে পথ মৃত্যুর কক্ষে নেমে যায়। </div><ul class='tnav'>
<li><a href='index.htm'>হিতোপদেশ</a></li>
<li><a href='PRO06.htm'>&lt;</a></li>
<li><a href='PRO.htm'>7</a></li>
<li><a href='PRO08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
