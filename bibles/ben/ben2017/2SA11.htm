<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী 2 শমূয়েল 11</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 শমূয়েল</a></li>
<li><a href='2SA10.htm'>&lt;</a></li>
<li><a href='2SA.htm'>11</a></li>
<li><a href='2SA12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>দায়ূদ এবং বৎশেবা৷ </div><div class='p'> <span class="verse" id="V1">1&#160;</span>পরে বছর ফিরে এলে রাজা<a href="#FN1" class="notemark">*<span class="popup"> সমস্ত স্থানে </span></a>দের যুদ্ধে যাবার দিনের দায়ূদ যোয়াবকে, তাঁর সঙ্গে নিজের দাসদেরকে ও সমস্ত ইস্রায়েলকে পাঠালেন; তারা গিয়ে অম্মোনীয়দের হত্যা করে রব্বা নগর ঘিরে ফেলল; কিন্তু দায়ূদ যিরূশালেমে থাকলেন৷  <span class="verse" id="V2">2&#160;</span>একদিনের বিকালে দায়ূদ বিছানা থেকে উঠে রাজবাড়ির ছাদে বেড়াচ্ছিলেন, আর ছাদ থেকে দেখতে পেলেন যে, একটি মহিলা স্নান করছে; মহিলাটি দেখতে খুব সুন্দরী ছিল৷  <span class="verse" id="V3">3&#160;</span>দায়ূদ তার বিষয়ে জিজ্ঞাসা করতে লোক পাঠালেন৷ একজন বলল, “এ কি ইলীয়ামের মেয়ে, হিত্তীয় ঊরিয়ের স্ত্রী বৎশেবা নয়?”  <span class="verse" id="V4">4&#160;</span>তখন দায়ূদ লোক পাঠিয়ে তাকে আনলেন এবং সে তাঁর কাছে আসলে দায়ূদ তার সঙ্গে শয়ন করলেন; সে স্ত্রী ঋতুস্নান করে শুচি হয়েছিল৷ পরে সে নিজের ঘরে ফিরে গেলে,  <span class="verse" id="V5">5&#160;</span>পরে সেই স্ত্রী গর্ভবতী হল; আর লোক পাঠিয়ে দায়ূদকে এই খবর দিল, “আমার গর্ভ হয়েছে৷”  <span class="verse" id="V6">6&#160;</span>তখন দায়ূদ যোয়াবের কাছে লোক পাঠিয়ে এই আদেশ দিলেন, “হিত্তীয় ঊরিয়কে আমার কাছে পাঠিয়ে দাও৷” তাতে যোয়াব দায়ূদের কাছে ঊরিয়কে পাঠালেন৷  <span class="verse" id="V7">7&#160;</span>ঊরিয় তাঁর কাছে উপস্থিত হলে দায়ূদ তাকে যোয়াবের খবর, লোকদের খবর ও যুদ্ধের খবর জিজ্ঞাসা করলেন৷  <span class="verse" id="V8">8&#160;</span>পরে দায়ূদ ঊরিয়কে বললেন, “তুমি নিজের বাড়িতে গিয়ে পা ধোও<a href="#FN2" class="notemark">†<span class="popup"> অনেকে মনে করেন এটা ঊরিয়কে তাজা হওয়ার কথা বলে, কারণ সে চটি পরে ধুলোর লম্বা রাস্তে চলে এসেছে আদিপুস্তক (18:4; 19:2;24:32; বিচারকতৃগণ 19:21). অন্যান্য টীকাকারগণ অন্য পরিপ্রেক্ষিতে এটার মন্তব্য করেন যে “পা” শব্দটি যৌনাঙ্গ কে ইঙ্গিত করে এবং এটা ইউফেমিস্ম অর্থাৎ যৌন সঙ্গমের কথা বলে উদাহরণ রূথ 3:4,7,8; শলোমনের গীত 5:3. খুব সম্ভব যে দাযূদ ইচ্ছাকৃতভাবে দ্ব্যর্থক রূপে এটাকে ব্যবহার করেছেন যা হয়ত ঊরিয়কে যৌন সঙ্গমের কথা ভাবায় </span></a>৷” তখন ঊরিয় রাজবাড়ি থেকে বেরিয়ে গেল, আর রাজার কাছ থেকে তার পিছনে পিছনে উপহার গেল৷  <span class="verse" id="V9">9&#160;</span>কিন্তু ঊরিয় নিজের প্রভুর দাসদের সঙ্গে রাজবাড়ির ফটকে ঘুমিয়ে পড়ল, ঘরে গেল না৷  <span class="verse" id="V10">10&#160;</span>পরে এই কথা দায়ূদকে বলা হল যে, “ঊরিয় ঘরে যায় নি৷” দায়ূদ ঊরিয়কে বললেন, “তুমি কি পথ ঘুরে আসো নি? তবে কেন বাড়িতে গেলে না?”  <span class="verse" id="V11">11&#160;</span>ঊরিয় দায়ূদকে বলল, “সিন্দুক, ইস্রায়েল ও যিহূদা কুটীরে বাস করছে এবং আমার প্রভু যোয়াব ও আমার প্রভুর দাসরা খোলা মাঠে ছাউনী করে আছেন; তবে আমি কি খাওয়া দাওয়া করতে ও স্ত্রীর সঙ্গে শুতে নিজের ঘরে যেতে পারি? আপনার জীবনের ও আপনার জীবিত প্রাণের দিব্যি, আমি এমন কাজ করব না৷”  <span class="verse" id="V12">12&#160;</span>তখন দায়ূদ ঊরিয়কে বললেন, “আজও তুমি এখানে থাক, কাল তোমাকে বিদায় করব৷” তাতে ঊরিয় সে দিন ও পরের দিন যিরূশালেমে থাকল৷  <span class="verse" id="V13">13&#160;</span>আর দায়ূদ তাকে নিমন্ত্রণ করলে সে তাঁর সামনে খাওয়া দাওয়া করল; আর তিনি তাকে মাতাল করলেন; কিন্তু সে সন্ধ্যাবেলা নিজের প্রভুর দাসদের সঙ্গে নিজের বিছানায় ঘুমানোর জন্য বাইরে গেল, ঘরে গেল না৷  <span class="verse" id="V14">14&#160;</span>সকালে দায়ূদ যোয়াবের কাছে এক চিঠি লিখে ঊরিয়ের হাতে দিয়ে পাঠালেন৷  <span class="verse" id="V15">15&#160;</span>চিঠিতে তিনি লিখেছিলেন, “তোমরা এই ঊরিয়কে তুমুল যুদ্ধের সামনে নিযুক্ত কর, পরে এর পিছন থেকে সরে যাও, যেন এ আহত হয়ে মারা যায়৷”  <span class="verse" id="V16">16&#160;</span>পরে কোন জায়গায় শক্তিশালী লোক আছে, তা জানাতে যোয়াব নগর অবরোধের দিন সেই জায়গায় ঊরিয়কে নিযুক্ত করলেন৷  <span class="verse" id="V17">17&#160;</span>পরে নগরের লোকেরা বেরিয়ে গিয়ে যোয়াবের সঙ্গে যুদ্ধ করলে কয়েক জন লোক, দায়ূদের দাসদের মধ্যে কয়েক জন, পড়ে গেল, বিশেষত হিত্তীয় ঊরিয়ও মারা গেল৷  <span class="verse" id="V18">18&#160;</span>পরে যোয়াব বার্তা বাহক লোক পাঠিয়ে যুদ্ধের সমস্ত ঘটনা দায়ূদকে জানালেন,  <span class="verse" id="V19">19&#160;</span>আর দূত আদেশ করলেন, “তুমি রাজার সামনে যুদ্ধের সমস্ত ঘটনা শেষ করলে,  <span class="verse" id="V20">20&#160;</span>যদি রাজা রেগে যায়, আর যদি তিনি বলেন, তোমরা যুদ্ধ করতে নগরের এত কাছে কেন গিয়েছিলে? তারা দেওয়ালের উপর থেকে তির মারবে এটা কি জানতে না?  <span class="verse" id="V21">21&#160;</span>যিরূব্বেশতের ছেলে অবীমেলককে কে আঘাত করেছিল? তেবেষে একটা মহিলা যাঁতার একটি উপরের পাট প্রাচীর থেকে তার উপরে ফেলে দিলে সে কি তাতেই মারা যায় নি? তোমরা কেন দেওয়ালের কাছে গিয়েছিলে? তা হলে তুমি বলবে, আপনার দাস হিত্তীয় ঊরিয় মারা গেছে৷”  <span class="verse" id="V22">22&#160;</span>পরে সেই দূত সেখান থেকে গিয়ে যোয়াবের প্রেরিত সমস্ত কথা দায়ূদকে জানাল৷  <span class="verse" id="V23">23&#160;</span>দূত দায়ূদকে বলল, “সেই লোকেরা আমাদের বিপক্ষে প্রবল হয়ে মাঠে আমাদের কাছে বাইরে এসেছিল; তখন আমাদের ফটকের দরজা পর্যন্ত তাদের পিছু পিছু তাড়া করেছিলাম৷  <span class="verse" id="V24">24&#160;</span>তখন ধনুকধারীরা প্রাচীর থেকে আপনার দাসদের উপরে তির ছুড়ল; তাই মহারাজের কিছু দাস মারা পড়েছে; আর আপনার দাস হিত্তীয় ঊরিয়ও মারা গেছে৷”  <span class="verse" id="V25">25&#160;</span>তখন দায়ূদ দূতকে বললেন, “যোয়াবকে এই কথা বলো, ‘তুমি এতে অসন্তুষ্ট হয়ো না, কারণ তরোয়াল যেমন এক জনকে তেমনি আরও এক জনকেও গ্রাস করে; তুমি নগরের বিরুদ্ধে আরও পরাক্রমের সঙ্গে যুদ্ধ কর, নগর উচ্ছেদ কর,’ এই ভাবে তাকে আশ্বাস দেবে৷”  <span class="verse" id="V26">26&#160;</span>আর ঊরিয়ের স্ত্রী নিজের স্বামী ঊরিয়ের মৃত্যুর খবর পেয়ে স্বামীর জন্য শোক করল৷  <span class="verse" id="V27">27&#160;</span>পরে শোক অতীত হলে, দায়ূদ লোক পাঠিয়ে তাকে নিজের বাড়িতে আনলেন, তাতে সে তাঁর স্ত্রী হল ও তাঁর জন্য ছেলের জন্ম দিল৷ কিন্তু দায়ূদের করা এই কাজ সদাপ্রভু খারাপ চোখে দেখলেন৷ </div><ul class='tnav'>
<li><a href='index.htm'>2 শমূয়েল</a></li>
<li><a href='2SA10.htm'>&lt;</a></li>
<li><a href='2SA.htm'>11</a></li>
<li><a href='2SA12.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">11:1</a>
 <span class="ft">সমস্ত স্থানে </span></p>
<p class="f" id="FN2"><span class="notemark">†</span><a class="notebackref" href="#V8">11:8</a>
 <span class="ft">অনেকে মনে করেন এটা ঊরিয়কে তাজা হওয়ার কথা বলে, কারণ সে চটি পরে ধুলোর লম্বা রাস্তে চলে এসেছে আদিপুস্তক (18:4; 19:2;24:32; বিচারকতৃগণ 19:21). অন্যান্য টীকাকারগণ অন্য পরিপ্রেক্ষিতে এটার মন্তব্য করেন যে “পা” শব্দটি যৌনাঙ্গ কে ইঙ্গিত করে এবং এটা ইউফেমিস্ম অর্থাৎ যৌন সঙ্গমের কথা বলে উদাহরণ রূথ 3:4,7,8; শলোমনের গীত 5:3. খুব সম্ভব যে দাযূদ ইচ্ছাকৃতভাবে দ্ব্যর্থক রূপে এটাকে ব্যবহার করেছেন যা হয়ত ঊরিয়কে যৌন সঙ্গমের কথা ভাবায় </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
