<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী দানিয়েল 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>দানিয়েল</a></li>
<li><a href='EZK48.htm'>&lt;</a></li>
<li><a href='DAN.htm'>1</a></li>
<li><a href='DAN02.htm'>&gt;</a></li>
</ul>
<div class="main">
<div class='mt'>দানিয়েল </div><div class='is'>গ্রন্থস্বত্ব </div><div class='ip'>পুস্তকটি এটার লেখকের নামেই পরিচিত, দানিয়েলের পুস্তকটি সেই দিনের উত্পন্ন হয় যখন তিনি ইস্রায়েল থেকে বাবিলে একজন যিহুদী রূপে নির্বাসিত ছিলেন। “দানিয়েল” শব্দটির অর্থ হলো “ঈশ্বর আমার বিচারক।” পুস্তকটি বিভিন্ন অধ্যায়ে সূচিত করে যে দানিয়েল এটার লেখক ছিলেন, যেমন 9:2; 10:2। দানিয়েল বাবিলোনিয়ান রাজধানীতে তার দিনের যিহুদী বন্দীগণের জন্য তার অভিজ্ঞতা এবং ভাববাণী সমূহকে নথিভুক্ত করেছিলেন, যেখানে রাজার প্রতি তার সেবাকার্য্য সমাজের উচ্চতম স্তরের লোকেদের মাঝে প্রবেশ করতে তাকে সুবিধা প্রদান করেছিল। প্রভুর প্রতি তার বিশ্বস্ত সেবাকার্য্য এমন এক দেশ এবং সংস্কৃতিতে ছিল যা তার নিজের নয়, তাকে শাস্ত্র বাক্যের প্রায় সমস্ত লোকেদের কাছে অভূতপূর্ব করে তুলেছিল। </div><div class='is'>রচনার সময় এবং স্থান </div><div class='ip'>আনুমাণিক 605 থেকে 530 খ্রিষ্টপূর্বাব্দের মধ্যবর্তী সময়। </div><div class='is'>গ্রাহক </div><div class='ip'>বাবিলে যিহুদী বন্দীগণ এবং বাইবেলের পর্রবর্তী পাঠকবর্গ </div><div class='is'>উদ্দেশ্য </div><div class='ip'>দানিয়েল পুস্তকটি ভাববাদী দানিয়েলের কার্যকলাপ, ভাববাণী, এবং দর্শন সমূহকে নথিভুক্ত করে। পুস্তকটি শিক্ষা দেয় যে ঈশ্বর তাঁর অনুগামীদের নিকট বিশ্বস্ত হচ্ছেন। প্রলোভন এবং নিগ্রহ সত্বেও, বিশ্বাসীদের ঈশ্বরের প্রতি বিশ্বস্ত থাকতে হবে যখন তারা তাদের জাগতিক কর্তব্য সমূহ পালন করতে যায়। </div><div class='is'>বিষয় </div><div class='ip'>ঈশ্বরের সার্বভৌমত্ব </div><div class='iot'>রূপরেখা </div><div class='io'>1. দানিয়েল কতৃক মহান স্টাচুর স্বপ্নের ব্যাখ্যা — 1:1-2:49 </div><div class='io'>2. ভয়ঙ্কর অগ্নিকুন্ড থেকে শদ্রক, মৈশক এবং অবেদনেগো উদ্ধার পেল 3:1-30 </div><div class='io'>3. নবূখদনিৎসরের স্বপ্ন — 4:1-37 </div><div class='io'>4. চলমান অঙ্গুলি লেখে এবং দানিয়েল বিনাশের ভবিষ্যদ্বাণী করে — 5:1-31 </div><div class='io'>5. সিংহের গুহার মধ্যে দানিয়েল — 6:1-28 </div><div class='io'>6. চার পশুর দর্শন — 7:1-28 </div><div class='io'>7. ভেড়া, ছাগল এবং ক্ষুদ্র শৃঙ্গের দর্শন — 8:1-27 </div><div class='io'>8. হানিয়েলের প্রার্থনা 70 বত্সরকে নিয়ে উত্তর দিল — 9:1-27 </div><div class='io'>9. চূড়ান্ত মহা যুদ্ধ সম্পর্কে দানিয়েলের দর্শন — 10:1-12:13  
</div><div class='chapterlabel' id="V0"> 1</div><div class='s'>বাবিলনে দানিয়েলের প্রশিক্ষণ। </div><div class='p'> <span class="verse" id="V1">1&#160;</span>যিহূদার রাজা যিহোয়াকীমের রাজত্বের তৃতীয় বছরে, ব্যাবিলনের রাজা নবূখদনিৎসর যিরূশালেমে এলেন এবং সমস্ত কিছুর সরবরাহ বন্ধ করার জন্য শহরটা ঘেরাও করলেন।  <span class="verse" id="V2">2&#160;</span>প্রভু নবূখদনিৎসরকে যিহূদার রাজা যিহোয়াকীমের উপর জয়লাভ করতে দিলেন এবং ঈশ্বরের গৃহের কতগুলো পবিত্র পাত্রও তাঁকে তিনি দিলেন। তিনি সেইগুলি ব্যাবিলনে, তাঁর দেবতার মন্দিরে নিয়ে গেলেন এবং তিনি সেই পবিত্র পাত্রগুলি তাঁর দেবতার ধনভান্ডারে রেখে দিলেন।  <span class="verse" id="V3">3&#160;</span>পরে রাজা তাঁর প্রধান রাজকর্মচারী অস্পনসকে রাজপরিবার ও সম্মানিত পরিবারগুলোর মধ্য থেকে ইস্রায়েলের কিছু লোককে, নিয়ে আসতে বললেন।  <span class="verse" id="V4">4&#160;</span>যুবকেরা নিখুঁত, আকর্ষণীয় চেহারা, সমস্ত জ্ঞানে পারদর্শী, জ্ঞানে ও বুদ্ধিতে পূর্ণ এবং রাজপ্রাসাদে সেবা করার যোগ্য। আর তিনি তাদেরকে ব্যাবিলনীয়দের ভাষা ও সাহিত্য সম্বন্ধে শিক্ষা দেওয়ার জন্য ছিলেন।  <span class="verse" id="V5">5&#160;</span>রাজা তাঁর সুস্বাদু খাবার ও আঙ্গুর রস যা তিনি পান করতেন তার থেকে তাদের প্রতিদিনের র অংশ দেওয়ার জন্য নির্দিষ্ট করে দেন। এই যুবকদের তিন বছর ধরে শিক্ষা দেওয়া হবে এবং তার পরে, তারা রাজার সেবা করবে।  <span class="verse" id="V6">6&#160;</span>তাদের মধ্যে ছিলেন দানিয়েল, হনানিয়, মীশায়েল, অসরিয় ও যিহূদার কিছু লোক।  <span class="verse" id="V7">7&#160;</span>সেই প্রধান রাজকর্মচারী তাঁদের নাম দিলেন; তিনি দানিয়েলকে বেল্টশৎসর, হনানিয়কে শদ্রক, মীশায়েলকে মৈশক ও অসরিয়কে অবেদনগো নাম দিলেন।  <span class="verse" id="V8">8&#160;</span>কিন্তু দানিয়েল মনে মনে ঠিক করলেন যে, তিনি রাজার খাবার ও আঙ্গুর রস যা রাজা পান করত তা দিয়ে নিজেকে অশুচি করবেন না। যাতে তিনি নিজেকে অশুচি না করেন তাই তিনি প্রধান রাজকর্মচারীর কাছে অনুমতি চাইলেন।  <span class="verse" id="V9">9&#160;</span>তখন ঈশ্বর সেই রাজকর্মচারীর দৃষ্টিতে দানিয়েলকে দয়ার ও করুণার পাত্র করলেন।  <span class="verse" id="V10">10&#160;</span>সেই রাজকর্মচারী দানিয়েলকে বললেন, “আমি আমার প্রভু মহারাজের ভয় পাচ্ছি, তোমরা কি খাবার ও পানীয় পান করবে তা তিনিই আদেশ দিয়েছেন। তিনি কেন তোমাদের বয়সী অন্যান্য যুবকদের থেকে তোমাদের আরও খারাপ অবস্থায় দেখবেন? তোমাদের জন্য হয়ত রাজা আমার মাথা কেটে ফেলবেন।”  <span class="verse" id="V11">11&#160;</span>তখন দানিয়েল দেখাশোনা করার লোকটী সঙ্গে কথা বললেন যাকে সেই রাজকর্মচারী দানিয়েল, হনানিয়, মীশায়েল ও অসরিয়ের যত্ন নেবার জন্য নিযুক্ত করেছিলেন,  <span class="verse" id="V12">12&#160;</span>তিনি বললেন “দয়া করে আমাদের, আপনার এই দাসদের দশ দিন পরীক্ষা করে দেখুন; আমাদের শুধু খাওয়ার জন্য কিছু শাক সব্জি ও জল পান করতে দিন।  <span class="verse" id="V13">13&#160;</span>তখন আমাদের চেহারার সঙ্গে রাজার সুস্বাদু খাবার খাওয়া সেই সমস্ত যুবকদের চেহারার তুলনা করে দেখবেন এবং আপনি যেমন দেখবেন সেই অনুসারেই আমাদের, আপনার এই দাসদের সঙ্গে ব্যবহার করবেন।”  <span class="verse" id="V14">14&#160;</span>অতএব সেই দেখাশোনা করার লোকটি সেই কথায় রাজি হলেন এবং তিনি তাঁদের দশ দিন পরীক্ষা করলেন।  <span class="verse" id="V15">15&#160;</span>দশ দিনের র শেষে তাদের চেহারা রাজার সুস্বাদু খাবার খাওয়া যুবকদের থেকেও আরও বেশি স্বাস্থ্যবান ও পরিপুষ্ট দেখতে পাওয়া গেল।  <span class="verse" id="V16">16&#160;</span>তাই সেই দেখাশোনা করার লোকটি রাজার খাবার ও আঙ্গুর রস সরিয়ে নিলেন এবং তাঁদের শুধু শাক সব্জি দিলেন।  <span class="verse" id="V17">17&#160;</span>এই চারজন যুবককে, ঈশ্বর তাঁদের সব রকম সাহিত্যে ও বিদ্যার উপরে জ্ঞান ও সূক্ষ্ম দৃষ্টি দিলেন এবং দানিয়েল সমস্ত রকমের দর্শন ও স্বপ্নের বিষয় বুঝতে পারতেন।  <span class="verse" id="V18">18&#160;</span>তাদের রাজার সামনে নিয়ে যাওয়ার জন্য যে দিন রাজা ঠিক করে দিয়েছিলেন তা শেষ হলে, সেই প্রধান রাজকর্মচারী তাঁদের নবূখদনিৎসরের সামনে নিয়ে গেলেন।  <span class="verse" id="V19">19&#160;</span>রাজা তাঁদের সঙ্গে কথা বললেন এবং সেই যুবকদের দলের মধ্য আর কেউ দানিয়েল, হনানিয়, মীশায়েল ও অসরিয়ের সঙ্গে তুলনা করার মত ছিল না; তাঁরা রাজার সামনে দাঁড়ালেন এবং সেবা করার জন্য প্রস্তুত হলেন।  <span class="verse" id="V20">20&#160;</span>জ্ঞান ও বুদ্ধির বিষয়ে রাজা যে সমস্ত প্রশ্ন তাঁদের জিজ্ঞাসা করেছিলেন এবং তিনি বুঝতে পেরেছিলেন যে, তাঁর সমস্ত রাজ্যের মধ্যে যত যাদুকর, যারা নিজেদেরকে মৃতদের সঙ্গে কথা বলত বলে দাবি করত তাদের থেকে তাঁরা দশগুণ ভাল।  <span class="verse" id="V21">21&#160;</span>রাজা কোরসের প্রথম বছর পর্যন্ত দানিয়েল সেখানে থাকলেন। </div><ul class='tnav'>
<li><a href='index.htm'>দানিয়েল</a></li>
<li><a href='EZK48.htm'>&lt;</a></li>
<li><a href='DAN.htm'>1</a></li>
<li><a href='DAN02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
