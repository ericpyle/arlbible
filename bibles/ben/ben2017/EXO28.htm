<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যাত্রাপুস্তক 28</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যাত্রাপুস্তক</a></li>
<li><a href='EXO27.htm'>&lt;</a></li>
<li><a href='EXO.htm'>28</a></li>
<li><a href='EXO29.htm'>&gt;</a></li>
</ul>
<div class="main">
 
<div class='chapterlabel' id="V0"> 28</div><div class='s'>যাজকীয় পোশাক (39:1-7) </div><div class='p'> <span class="verse" id="V1">1&#160;</span>আর তুমি আমার যাজক হিসাবে ইস্রায়েলের সন্তানদের মধ্যে থেকে তোমার ভাই হারোণকে ও তার সঙ্গে তার ছেলেদের নিজের কাছে উপস্থিত করবে; হারোণ এবং হারোণের ছেলে নাদব, অবীহূ, ইলীয়াসর ও ঈথামরকে উপস্থিত করবে।  <span class="verse" id="V2">2&#160;</span>আর তোমার ভাই হারোণের জন্য, আমার উদ্দেশ্যে গৌরব ও শোভার জন্য তুমি পবিত্র পোশাক তৈরী করবে।  <span class="verse" id="V3">3&#160;</span>আর আমি যাদেরকে জ্ঞানের আত্মায় পূর্ণ করেছি, সেই সমস্ত জ্ঞানী লোকেদেরকে বল, যেন আমার সেবা করার জন্য যাজক হিসাবে হারোণকে পবিত্র করতে তারা তার পোশাক তৈরী করে।  <span class="verse" id="V4">4&#160;</span>এই সব পোশাক তারা তৈরী করবে; বুকপাটা, এফোদ, পরিচ্ছদ, বোনা পোশাক, পাগড়ি ও কোমরবন্ধনী; আমার যাজক হিসাবে সেবা করার উদ্দেশ্যে তারা তোমার ভাই হারোণের ও তার ছেলেদের জন্য পবিত্র পোশাক তৈরী করবে।  <span class="verse" id="V5">5&#160;</span>তারা সোনা এবং নীল, বেগুনে ও লাল এবং সাদা মসীনা সুতো নেবে। </div><div class='s'>এফো<a href="#FN1" class="notemark">*<span class="popup"> এফোদ হচ্ছে প্রধান যাজকের একটি পোশাক এটা গরম কাপড়ের আপ্রনের ন্যায় হচ্ছে যার পূর্ণ বিবরণ 28 অধ্যায়ের 6 থেকে 14 পদে বিস্তৃত ভাবে উল্লিখিত আছে </span></a>দ (যাত্রা পুস্তক 39:1-21) </div><div class='p'> <span class="verse" id="V6">6&#160;</span>আর তারা সোনা এবং নীল, বেগুনে ও লাল এবং পাকান সাদা মসীনা সুতোয় দক্ষ কারিগর দিয়ে এফোদ তৈরী করবে।  <span class="verse" id="V7">7&#160;</span>তার দুই কাঁধে একে অপরের সাথে যুক্ত দুটি ফিতা থাকবে।  <span class="verse" id="V8">8&#160;</span>তা বাঁধবার জন্য সুক্ষ্মভাবে বোনা কোমরবন্ধনী এফোদের মত হতে হবে, তা তার সঙ্গে অখণ্ড এবং সেই পোশাকের সমান হবে; অর্থাৎ স্বর্ণ, নীল, বেগুনে ও লাল এবং পাকান সাদা মসীনা সূতো দিয়ে তৈরী হবে।  <span class="verse" id="V9">9&#160;</span>পরে তুমি দুই গোমেদক মণি নিয়ে তার উপরে ইস্রায়েলীয়দের নাম খোদাই করবে।  <span class="verse" id="V10">10&#160;</span>তাদের জন্ম অনুযায়ী নাম অনুসারে ছয়টি নাম একটি পাথরের উপরে অবশ্যই থাকবে, ও অবশিষ্ট ছয়টি নাম অন্য পাথরের উপরে হবে।  <span class="verse" id="V11">11&#160;</span>শিল্পকাজ ও মুদ্রা খোদাইয়ের মত সেই দুটি পাথরের উপরে ইস্রায়েলের বারোটির ছেলের নাম খোদাই করা হবে। তোমরা অবশ্যই পাথরগুলি সোনার বিনুনি করা শিকল দিয়ে আঁটকিয়ে দেবে।  <span class="verse" id="V12">12&#160;</span>আর ইস্রায়েলীয়দের সদাপ্রভুকে স্মরণ করার জন্য মণিরূ<a href="#FN2" class="notemark">†<span class="popup"> যাত্রা পুস্তক 28:12 মণি গুলোর মধ্যে দুটি এফোদের স্কন্ধপটিতে জড়ানো থাকত, 28:20 এবং 12 টি মণির মধ্যে অন্য একটি প্রধান যাজকের বুকপাটাতে জড়ানো থাকত 28:17-20 পদে উল্লিখিত অন্যান্য মণিগুলো অন্য মূল্যবান প্রস্তর সমূহ অথবা “মণিতে” আঁটা থাকত আঁটা শব্দটির অর্থ হলো শুন্য স্থানটিকে পূরণ করা এটা খাঁচা অথবা পটুকা কে বোঝায় যার মধ্যে মণি খচিত থাকে এফোদ একটি আপ্রনের ন্যায় পোশাক হচ্ছে যাকে প্রধান যাজক পরিধান করতেন এটা প্রায় 9 ইঞ্চি ব্যাসার্ধের চতুর্ভুজাকৃতি ছিল এবং উরীম ও তুম্মীম ধারণ করত যার সাহায্যে প্রধান যাজক সদাপ্রভুর ইচ্ছাকে জানতে সক্ষম হতেন </span></a>পে তুমি সেই দুটি পাথর এফোদের দুই কাঁধের ফিতাতে দেবে; তাতে হারোণ স্মরণ করবার জন্য সদাপ্রভুর সামনে নিজের দুটি কাঁধে তাদের নাম বহন করবে।  <span class="verse" id="V13">13&#160;</span>আর তুমি অবশ্যই সোনার কাজ করবে,  <span class="verse" id="V14">14&#160;</span>এবং খাঁটি সোনা দিয়ে পাকান দুটি পাতা-কাটা মালার মত শিকল করবে এবং সেই পাকান শিকল দুটি অবশ্যই যুক্ত করবে। </div><div class='s'>বুক পাটা </div><div class='p'> <span class="verse" id="V15">15&#160;</span>আর শিল্পীর দ্বারা কার্য্যে বিচার করার জন্য বুকপাটা তৈরী করবে; এফোদের মত কায়দায় করবে; সোনা, নীল, বেগুনে, লাল ও পাকান সাদা মসীনা সুতো দিয়ে তা তৈরী করবে।  <span class="verse" id="V16">16&#160;</span>এটা চারকোণ ও দুইভাগ বিশিষ্ট হবে; এটার দৈর্ঘ্য এক বিঘত ও প্রস্থ এক বিঘত হবে।  <span class="verse" id="V17">17&#160;</span>আর এটির ওপরে চার সারি মূল্যবান মণি লাগিয়ে তৈরী করবে; তার প্রথম সারিতে অবশ্যই চুণী, পীতমণি ও মরকত;  <span class="verse" id="V18">18&#160;</span>দ্বিতীয় সারিতে অবশ্যই পদ্মরাগ, নীলকান্ত ও হীরক;  <span class="verse" id="V19">19&#160;</span>তৃতীয় সারিতে অবশ্যই পেরোজ, যিস্ম ও কটাহেলা;  <span class="verse" id="V20">20&#160;</span>এবং চতুর্থ সারিতে বৈদূর্ষ্য, গোমেদক ও সূর্য্যকান্ত মণি; এই গুলি নিজের নিজের সারিতে সোনা দিয়ে লাগানো হবে।  <span class="verse" id="V21">21&#160;</span>এই পাথরগুলি ইস্রায়েলীয়দের বারোটি নামানুযায়ী সাজানো হবে; এই গুলি একটি আংটির উপর খোদাই করা প্রত্যেক পাথরে ঐ বারো বংশের জন্য এক এক ছেলের নাম থাকবে।  <span class="verse" id="V22">22&#160;</span>আর তুমি খাঁটি সোনা দিয়ে বুকপাটার উপরে পাতার আকৃতি মালার মত পাকান দুটি শিকল তৈরী করে দেবে।  <span class="verse" id="V23">23&#160;</span>আর বুকপাটার ওপরে সোনার দুটি বালা তৈরী করে দেবে এবং অবশ্যই বুকপাটার দুই মাথায় ঐ দুটি বালা বেঁধে বাঁধে দেবে।  <span class="verse" id="V24">24&#160;</span>আর বুকপাটার দুই প্রান্তে অবস্থিত দুটি বালার মধ্যে পাকান সোনার ঐ দুটি শিকল রাখবে।  <span class="verse" id="V25">25&#160;</span>আর পাকান শিকলের দুটি শেষ প্রান্ত সেই দুটি পাতা কাটা শিকলে বেঁধে দেবে। তারপর এফোদের সামনে দুটি কাঁধের ফিতার উপরে ঐগুলি লাগিয়ে দেবে।  <span class="verse" id="V26">26&#160;</span>তুমি অবশ্যই সোনার দুটি বালা তৈরী করে বুকপাটার দুই মাথায় এফোদের সামনের দিকে ভিতরের অংশে রাখবে।  <span class="verse" id="V27">27&#160;</span>তুমি আরও দুটি সোনার বলা তৈরী করবে এবং এফোদের দুই কাঁধের ফিতের নীচে এফোদের সামনের অংশে সুক্ষ্মভাবে বোনা কোমরবন্ধনীর উপরে তা লাগিয়ে দেবে।  <span class="verse" id="V28">28&#160;</span>তাতে বুকপাটা যেন এফোদের সুক্ষ্মভাবে বোনা কোমরবন্ধনীর উপরে থাকে, এফোদ থেকে যেন খসে না পড়ে, এই জন্য তারা সেই বালাতে নীলসুতো দিয়ে এফোদের বালার সঙ্গে বুকপাটা বেঁধে রাখবে।  <span class="verse" id="V29">29&#160;</span>যখন হারোণ পবিত্র জায়গায় যাবে, তখন তিনি সদাপ্রভুর সামনে সব দিন মনে করে দেবার জন্য সে বিচারের জন্য বুকপাটাতে ইস্রায়েলের বারোটি ছেলের নাম নিজের হৃদয়ের উপরে বহন করবে।  <span class="verse" id="V30">30&#160;</span>আর বিচারের জন্য সেই বুকপাটায় তুমি ঊ<a href="#FN3" class="notemark">‡<span class="popup"> রেফারেন্স ইমেল </span></a>রীম ও তুম্<a href="#FN4" class="notemark">§<span class="popup"> উরীম ও তুম্মীএর সাহায্যে প্রধান যাজক সদাপ্রভুর ইচ্ছাকে জানতে সক্ষম হতেন </span></a>মীম [দীপ্তি ও সিদ্ধতা] দেবে; তাতে হারোণ যখন সদাপ্রভুর সামনে যাবে, তখন হারোণের হৃদয়ের উপরে সেই বিচারের জন্য বুকপাটা থাকবে এবং হারোণ সদাপ্রভুর সামনে ইস্রায়েলীয়দের বিচারের বুকপাটাটি সবদিন নিজের হৃদয়ের উপরে বহন করবে। </div><div class='ms'>যাজকদের অন্যান্য পোশাক (যাত্রা পুস্তক 39:22-31) </div><div class='p'> <span class="verse" id="V31">31&#160;</span>আর তুমি এফোদের সব পরিচ্ছদ নীল রঙের করবে।  <span class="verse" id="V32">32&#160;</span>তার মাঝখানে মাথায় পরার জন্য একটি জায়গা থাকবে; গলার সেই জায়গার চারদিকে তন্তু দিয়ে শিল্পীর কাজ করা পাড় থাকবে, যাতে এটি না ছেঁড়ে।  <span class="verse" id="V33">33&#160;</span>আর তুমি তার আঁচলের চারধারে নীল, বেগুনে ও লাল ডালিম করবে এবং তার চারদিকে মধ্যে মধ্যে সোনার ঘন্টা থাকবে।  <span class="verse" id="V34">34&#160;</span>ঐ পোশাকের আঁচলের চারধারে এক সোনার ঘন্টা ও একটি ডালিম এবং এক সোনার ঘন্টা ও একটি ডালিম থাকবে।  <span class="verse" id="V35">35&#160;</span>আর হারোণ পরিচর্য্যা করার জন্য সেই পোশাক পরবে; তাতে সে যখন সদাপ্রভুর সামনে পবিত্র জায়গায় প্রবেশ করবে, ও সেখান থেকে যখন বের হবে, তখন সেই ঘন্টার শব্দ শোনা যাবে; এটি হলো যাতে সে না মরে।  <span class="verse" id="V36">36&#160;</span>আর তুমি অবশ্যই খাঁটি সোনা দিয়ে একটি পাত তৈরী করবে এবং মুদ্রার মত তার ওপরে “সদাপ্রভুর উদেশ্যে পবিত্র” এই কথা খোদাই করে লিখবে।  <span class="verse" id="V37">37&#160;</span>তুমি ওই পাতটি নীলসুতো দিয়ে বেঁধে রাখবে; তা উষ্ণীষের উপরের দিকে এবং সামনের দিকে থাকবে।  <span class="verse" id="V38">38&#160;</span>আর এটি অবশ্যই হারোণের কপালের উপরে থাকবে, তাতে ইস্রায়েলীয়রা নিজেদের সব পবিত্র দানে যে সকল জিনিসগুলি পবিত্র করবে, হারোণ সেই সব পবিত্র জিনিসের অপরাধ সব দিন বহন করবে। আর তাদের উপহার যাতে সদাপ্রভু গ্রহণ করে, সেই জন্য এটি সব দিন তার কপালের উপরে থাকবে।  <span class="verse" id="V39">39&#160;</span>আর তুমি চিত্রিত সাদা মসীনা সুতো দিয়ে অঙ্গরক্ষিণী বুনবে এবং তুমি সাদা মসীনা সুতো দিয়ে উষ্ণীষ তৈরী করবে; তুমি কোমরবন্ধনীর মত একই জিনিস দিয়ে শিল্প কাজ করবে।  <span class="verse" id="V40">40&#160;</span>আর হারোণের ছেলেদের জন্য অঙ্গ রক্ষার পোশাক ও কোমরবন্ধনী তৈরী করবে এবং চমত্কার ও সম্মানের জন্য শিরোভূষণ করে দেবে।  <span class="verse" id="V41">41&#160;</span>আর তুমি তোমার ভাই হারোণ ও তার সঙ্গে তার ছেলেদের গায়ে সেই সব পোশাক পরাবে। তুমি তাদের অভিষেক করবে এবং তাদেরকে পবিত্র করে আমার জন্য সংরক্ষণ করবে, যাতে তারা যাজকের কাজ করে আমাকে সেবা করে।  <span class="verse" id="V42">42&#160;</span>তুমি তাদের উলঙ্গতা আচ্ছাদন করার জন্য কোমর থেকে উরু পর্যন্ত মসীনা সুতোর জাঙ্গিয়া তৈরী করবে।  <span class="verse" id="V43">43&#160;</span>আর যখন হারোণ ও তার ছেলেরা সমাগম তাঁবুতে ঢুকবে অথবা পবিত্র স্থানে সেবা কাজ করার জন্য বেদির কাছে যাবে তখন তারা এই পোশাক অবশ্যই পরবে, যাতে তারা কোনো অপরাধ বয়ে না মরে যায়। এটা একটা হারোণ ও তার পরবর্তী বংশের জন্য চিরকালের ব্যবস্থা হবে। </div><ul class='tnav'>
<li><a href='index.htm'>যাত্রাপুস্তক</a></li>
<li><a href='EXO27.htm'>&lt;</a></li>
<li><a href='EXO.htm'>28</a></li>
<li><a href='EXO29.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">28:5</a>
 <span class="ft">এফোদ হচ্ছে প্রধান যাজকের একটি পোশাক এটা গরম কাপড়ের আপ্রনের ন্যায় হচ্ছে যার পূর্ণ বিবরণ 28 অধ্যায়ের 6 থেকে 14 পদে বিস্তৃত ভাবে উল্লিখিত আছে </span></p>
<p class="f" id="FN2"><span class="notemark">†</span><a class="notebackref" href="#V12">28:12</a>
 <span class="ft">যাত্রা পুস্তক 28:12 মণি গুলোর মধ্যে দুটি এফোদের স্কন্ধপটিতে জড়ানো থাকত, 28:20 এবং 12 টি মণির মধ্যে অন্য একটি প্রধান যাজকের বুকপাটাতে জড়ানো থাকত 28:17-20 পদে উল্লিখিত অন্যান্য মণিগুলো অন্য মূল্যবান প্রস্তর সমূহ অথবা “মণিতে” আঁটা থাকত আঁটা শব্দটির অর্থ হলো শুন্য স্থানটিকে পূরণ করা এটা খাঁচা অথবা পটুকা কে বোঝায় যার মধ্যে মণি খচিত থাকে এফোদ একটি আপ্রনের ন্যায় পোশাক হচ্ছে যাকে প্রধান যাজক পরিধান করতেন এটা প্রায় 9 ইঞ্চি ব্যাসার্ধের চতুর্ভুজাকৃতি ছিল এবং উরীম ও তুম্মীম ধারণ করত যার সাহায্যে প্রধান যাজক সদাপ্রভুর ইচ্ছাকে জানতে সক্ষম হতেন </span></p>
<p class="f" id="FN3"><span class="notemark">‡</span><a class="notebackref" href="#V30">28:30</a>
 <span class="ft">রেফারেন্স ইমেল </span></p>
<p class="f" id="FN4"><span class="notemark">§</span><a class="notebackref" href="#V30">28:30</a>
 <span class="ft">উরীম ও তুম্মীএর সাহায্যে প্রধান যাজক সদাপ্রভুর ইচ্ছাকে জানতে সক্ষম হতেন </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
