<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী 2 পিতর 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 পিতর</a></li>
<li><a href='1PE05.htm'>&lt;</a></li>
<li><a href='2PE.htm'>1</a></li>
<li><a href='2PE02.htm'>&gt;</a></li>
</ul>
<div class="main">
<div class='mt'>2 পিতর </div><div class='is'>গ্রন্থস্বত্ব </div><div class='ip'>2 পিতরের লেখক হচ্ছেন প্রেরিত পিতর, যেমনটি 2 পিতর 1:1 পদে উল্লিখিত হয়েছে, তিনি ওই দাবিটি 3:1 পদে করেন, 2 পিতরের লেখক যীশুর চেহারার পরিবর্তনকে প্রতক্ষ্য করেছেন (1:16-18), সাংক্ষেপিক সুসমাচার অনুসারে, পিতর তিনজন শিষ্যদের মধ্যে অন্যতম ছিলেন (অন্য দুই ব্যক্তি যাকোব এবং যোহন)। 2 পিতরের লেখক আবারও ঘটনাকে উল্লেখ করে যে তার মৃত্যু নির্ধারিত হচ্ছে যা মনে হয় শহীদের মৃত্যু (1:14); যোহন 21:18-19 এর মধ্যে, যীশু ভবিষ্যদ্বাণী করেন যে পিতর শহীদের মৃত্যু বরণ করবেন যার পরে কারাবাসের দিন হতে দেখা যায়। </div><div class='is'>রচনার সময় এবং স্থান </div><div class='ip'>আনুমাণিক 65 থেকে 68 খ্রিষ্টাব্দের মধ্যবর্তী সময়। </div><div class='ip'>এটা সম্ভবত রোম থেকে লেখা হয়েছিল যেখানে প্রেরিত জীবনের শেষ বছরগুলো কাটিয়েছিলেন। </div><div class='is'>গ্রাহক </div><div class='ip'>সেই একই শোতৃবৃন্দের প্রতি ভালোভাবে লেখা হয়ে থাকবে যেমন প্রথম পিতর তাদের নিকট লেখা হয়েছিল যারা এশিয়া মাইনরের উত্তরাঞ্চল থেকে ছিল। </div><div class='is'>উদ্দেশ্য </div><div class='ip'>পিতর খ্রিষ্টীয় বিশ্বাসের ভিত্তির একটি অভিজ্ঞান প্রদান করতে লিখেছিলেন (1:12-13, 16-21) এবং বিশ্বাসের মধ্যে বিশ্বাসীদের ভবিষ্যত প্রজন্মদেরকে নির্দেশ দিতে (1:15) এটার প্রেরিত সংক্রান্ত ঐতিহ্যকে সুনিশ্চিত কোরে, পিতর লিখেছিলেন কারণ তার দিন কম ছিল এবং তিনি জানতেন যে ঈশ্বরের লোকেরা অনেক বিপদের সম্মুখীন হচ্ছিল (1:13-14; 2:1-3), পিতর তার পাঠকদের মিথ্যা শিক্ষকদের আগমন সম্বন্ধে সাবধান করতে লিখেছিলেন (2:1-22) যারা প্রভুর শীঘ্র প্রত্যাবর্তনকে অস্বীকার করে। </div><div class='is'>বিষয় </div><div class='ip'>মিথ্যা শিক্ষকদের বিরুদ্ধে সাবধানবাণী </div><div class='iot'>রূপরেখা </div><div class='io'>1. অভিবাদন — 1:1, 2 </div><div class='io'>2. খ্রিষ্টিয় গুণের মধ্যে বৃদ্ধি — 1:3-11 </div><div class='io'>3. পিতরের বার্তার উদ্দেশ্য — 1:12-21 </div><div class='io'>4. মিথ্যা শিক্ষকদের বিরুদ্ধে সাবধানবাণী — 2:1-22 </div><div class='io'>5. খ্রীষ্টের প্রত্যাবর্তন — 3:1-16 </div><div class='io'>6. উপসংহার — 3:17, 18  
</div><div class='chapterlabel' id="V0"> 1</div><div class='s'>বিশ্বাসে দৃঢ় থাকবার বিষয়ে উপদেশ। </div><div class='p'> <span class="verse" id="V1">1&#160;</span>শিমোন পিতর, যীশু খ্রীষ্টের দাস ও প্রেরিত, যারা আমাদের ঈশ্বরের ও উদ্ধারকর্তা যীশু খ্রীষ্টের ধার্ম্মিকতায় আমাদের সাথে সমানভাবে বহুমূল্য বিশ্বাস প্রাপ্ত হয়েছেন, তাদের নিকটে এই চিঠি লিখছি।  <span class="verse" id="V2">2&#160;</span>ঈশ্বরের এবং আমাদের প্রভু যীশুর তত্ত্বজ্ঞানে অনুগ্রহ ও শান্তি তোমাদের প্রতি বৃদ্ধি হোক। </div><div class='s'>কাউকে ডাকা এবং মনোনীত করা। </div><div class='p'> <span class="verse" id="V3">3&#160;</span>কারণ ঈশ্বর নিজের গৌরবে ও ভালোগুনে আমাদেরকে আহ্বান করেছেন, তাঁর তত্ত্বজ্ঞানের মাধ্যমে তাঁর ঈশ্বরীয় শক্তি আমাদেরকে জীবন ও ভক্তি সম্বন্ধীয় সব বিষয় প্রদান করেছে।  <span class="verse" id="V4">4&#160;</span>আর ঐ গৌরবে ও গুনে তিনি আমাদেরকে মূল্যবান এবং মহান প্রতিজ্ঞা প্রদান করেছেন, যেন তার মাধ্যমে তোমরা এই পৃথিবীতে দুর্নীতিগ্রস্থ বিদ্বেষপূর্ণ ইচ্ছা থেকে পালিয়ে গিয়ে, ঈশ্বরীয় স্বভাবের সহভাগী হও।  <span class="verse" id="V5">5&#160;</span>আর এরই কারণে, তোমরা সম্পূর্ণ আগ্রহী হয়ে নিজেদের বিশ্বাসের মাধ্যমে সদগুন, ও সদগুনের মাধ্যমে জ্ঞান,  <span class="verse" id="V6">6&#160;</span>ও জ্ঞানের মাধ্যমে আত্মসংযম, ও আত্মসংযমের মাধ্যমে ধৈর্য্য, ও ধৈর্য্যের মাধ্যমে ধার্ম্মিকতা,  <span class="verse" id="V7">7&#160;</span>ও ধার্মিকতার দ্বারা ভাইয়ের স্নেহ, ও ভ্রাতৃস্নেহের মাধ্যমে ভালবাসা লাভ কর।  <span class="verse" id="V8">8&#160;</span>কারণ এই সব যদি তোমাদের মধ্যে থাকে ও নিজে বেড়ে ওঠে, তবে আমাদের প্রভু যীশু খ্রীষ্টের তত্ত্বজ্ঞান সম্বন্ধে তোমাদেরকে অলস কি ফলহীন থাকতে দেবে না।  <span class="verse" id="V9">9&#160;</span>কারণ এই সব যার নেই, সে অন্ধ, বেশি দূর দেখতে পায় না, তিনি নিজের পূর্বের পাপসমূহ মার্জনা করে পরিষ্কার করতে ভুলে গিয়েছে।  <span class="verse" id="V10">10&#160;</span>অতএব, হে ভাইয়েরা, তোমাদের যে ডেকেছেন ও মনোনীত, তা নিশ্চিত করতে আরো ভালো কর, কারণ এ সব করলে তোমরা কখনও হোঁচট খাবে না;  <span class="verse" id="V11">11&#160;</span>কারণ এই ভাবে আমাদের প্রভু ও মুক্তিদাতা যীশু খ্রীষ্টের অনন্ত রাজ্যে প্রবেশ করবার অধিকার প্রচুরভাবে তোমাদেরকে দেওয়া যাবে। </div><div class='s'>শাস্ত্রীয় বাক্যের ভবিষ্যৎবাণী। </div><div class='p'> <span class="verse" id="V12">12&#160;</span>এই কারণ আমি তোমাদেরকে এই সব সবদিন মনে করে দিতে প্রস্তুত থাকব; যদিও তোমরা এ সব জান এবং এখন সত্যে দৃঢ় আছ।  <span class="verse" id="V13">13&#160;</span>আর আমি যত দিন এই তাঁবুতে থাকি, ততদিন তোমাদেরকে স্মরণ করিয়ে দিয়ে জাগিয়ে রাখা ঠিক মনে করি।  <span class="verse" id="V14">14&#160;</span>কারণ আমি জানি, আমার এই তাঁবু তাড়াতাড়ি ছেড়ে দেওয়া হবে, তা আমাদের প্রভু যীশু খ্রীষ্টই আমাকে জানিয়েছেন।  <span class="verse" id="V15">15&#160;</span>আর তোমরা যাতে আমার যাত্রার পরে সবদিন এই সব মনে করতে পার, তার জন্য যথাসাধ্য চেষ্টা করব।  <span class="verse" id="V16">16&#160;</span>কারণ আমাদের প্রভু যীশু খ্রীষ্টের ক্ষমতা ও আবির্ভাবের বিষয় যখন তোমাদেরকে জানিয়েছিলাম, তখন আমরা চালাকি করে গল্পের অনুগামী হয়নি, কিন্তু তাঁর মহিমার প্রত্যক্ষদর্শী হয়েছিলাম।  <span class="verse" id="V17">17&#160;</span>ফলে প্রভু পিতা ঈশ্বর থেকে সম্মান ও গৌরব পেয়েছিলেন, সেই মহিমাযুক্ত গৌরব থেকে তার কাছে এই বাণী এসেছিল, “ইনিই আমার প্রিয় পুত্র, যাকে আমি ভালবাসি, এতেই আমি সন্তুষ্ট।”  <span class="verse" id="V18">18&#160;</span>আর স্বর্গ থেকে আসা সেই বাণী আমরাই শুনেছি, যখন তাঁর সঙ্গে পবিত্র পর্বতে ছিলাম।  <span class="verse" id="V19">19&#160;</span>আর ভাববাদীর বাক্য দৃঢ়তর হয়ে আমাদের কাছে রয়েছে; তোমরা যে সেই বাণীর প্রতি মনোযোগ করছ, তা ভালই করছ; তা এমন এক প্রদীপের সমান, যা যে পর্যন্ত দিনের র শুরু না হয় এবং সকালের তারা তোমাদের হৃদয়ে না ওঠে, সেই পর্যন্ত অন্ধকারময় জায়গায় আলো দেয়।  <span class="verse" id="V20">20&#160;</span>প্রথমে এটা জানো যে, শাস্ত্রীয় কোনো ভাববাণী বক্তার নিজের ব্যাখ্যার বিষয় না;  <span class="verse" id="V21">21&#160;</span>কারণ ভাববাণী কখনও মানুষের ইচ্ছা অনুসারে আসেনি, কিন্তু মানুষেরা পবিত্র আত্মার মাধ্যমে চালিত হয়ে ঈশ্বর থেকে যা পেয়েছেন, তাই বলেছেন। </div><ul class='tnav'>
<li><a href='index.htm'>2 পিতর</a></li>
<li><a href='1PE05.htm'>&lt;</a></li>
<li><a href='2PE.htm'>1</a></li>
<li><a href='2PE02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
