<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মার্ক 13</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মার্ক</a></li>
<li><a href='MRK12.htm'>&lt;</a></li>
<li><a href='MRK.htm'>13</a></li>
<li><a href='MRK14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>যিরূশালেমের বিনাশ ও যীশুর পুনরাগমন বিষয়ক শিক্ষা। </div><div class='p'> <span class="verse" id="V1">1&#160;</span>যীশু উপাসনা ঘর থেকে যখন বের হয়ে যাচ্ছিলেন তখন তাঁর হয়ে একজন শিষ্য তাঁকে বলল, হে গুরু, দেখুন কি সুন্দর সুন্দর পাথর ও কি সুন্দর বাড়ি! </div><div class='p'> <span class="verse" id="V2">2&#160;</span>যীশু তাকে বললেন, <span class='wj'>তুমি কি এই সব বড় বড় বাড়ি দেখছ? এর একটা পাথর ও আর একটা পাথরের ওপরে থাকবে না, সবই ধ্বংস হবে।</span> </div><div class='p'> <span class="verse" id="V3">3&#160;</span>পরে যীশু যখন উপাসনা ঘরের সামনে জৈতুন পর্বতে বসেছিলেন তখন পিতর, যাকোব, যোহন ও আন্দ্রিয় তাঁকে গোপনে জিজ্ঞাসা করল, </div><div class='p'> <span class="verse" id="V4">4&#160;</span>আপনি আমাদের বলুন, কখন এই সব ঘটনা ঘটবে? আর কোন চিহ্ন দেখে আমরা বুঝতে পারবো যে এই সব ঘটার দিন হয়ে এসেছে? </div><div class='p'> <span class="verse" id="V5">5&#160;</span>যীশু এর উত্তরে তাদের বললেন, <span class='wj'>“সাবধান হও, কেউ যেন তোমাদের না ঠকায়।”</span> </div><div class='p'> <span class="verse" id="V6">6&#160;</span> <span class='wj'>অনেকে আমার নাম ধরে আসবে, বলবে, আমিই সেই খ্রীষ্ট, আর অনেক লোককে ঠকাবে।</span> </div><div class='p'> <span class="verse" id="V7">7&#160;</span> <span class='wj'>কিন্তু তোমরা যখন যুদ্ধের কথাও যুদ্ধের গুজব শুনবে, তখন ভয় পেয়ো না; এ সব অবশ্যই ঘটবে, কিন্তু তখনও শেষ নয়।</span> </div><div class='p'> <span class="verse" id="V8">8&#160;</span> <span class='wj'>এক জাতি অন্য জাতির বিরুদ্ধে, ও এক রাজ্য অন্য রাজ্যের বিরুদ্ধে উঠবে। জায়গায় জায়গায় ভূমিকম্প ও দূর্ভিক্ষ হবে; এই সবই যন্ত্রণা আরম্ভ মাত্র।</span> </div><div class='p'> <span class="verse" id="V9">9&#160;</span> <span class='wj'>তোমরা লোকদের থেকে সাবধান থাকো। লোকে তোমাদের বিচার সভার লোকেদের হাতে ধরিয়ে দেবে এবং সমাজঘরে তোমাদের মারা হবে; আর আমার জন্য তোমাদের দেশের রাজ্যপাল ও রাজাদের সামনে সাক্ষী দেবার জন্য দাঁড়াতে হবে।</span> </div><div class='p'> <span class="verse" id="V10">10&#160;</span> <span class='wj'>কিন্তু তার আগে সব জাতির কাছে সুসমাচার প্রচার করতে হবে।</span> </div><div class='p'> <span class="verse" id="V11">11&#160;</span> <span class='wj'>কিন্তু লোকে যখন তোমাদের ধরে বিচারের জন্য নিয়ে যাবে, তখন কি বলতে হবে তা নিয়ে ভেবো না; সেই দিন যে কথা তোমাদের বলে দেওয়া হবে, তোমরা তাই বলবে; কারণ তোমরাই যে কথা বলবে তা নয়, কিন্তু পবিত্র আত্মাই কথা বলবেন।</span> </div><div class='p'> <span class="verse" id="V12">12&#160;</span> <span class='wj'>তখন ভাই ভাইকে ও বাবা সন্তানকে মৃত্যুতে সমর্পণ করবে; এবং সন্তানেরা মা বাবার বিপক্ষে উঠে তাদের হত্যা করাবে।</span> </div><div class='p'> <span class="verse" id="V13">13&#160;</span> <span class='wj'>আর আমার নামের জন্য তোমাদের সবাই ঘৃণা করবে; কিন্তু যে কেউ শেষ পর্যন্ত স্থির থাকবে, সেই পরিত্রান পাবে।</span> </div><div class='p'> <span class="verse" id="V14">14&#160;</span> <span class='wj'>যখন তোমরা দেখবে, সব শেষ করার সেই ঘৃণার জিনিস যেখানে থাকবার নয়, সেখানে রয়েছে যে পড়ে, সে বুঝুক, তখন যারা যিহূদিয়াতে থাকে তারা পাহাড়ি জায়গায় পালিয়ে যাক;</span> </div><div class='p'> <span class="verse" id="V15">15&#160;</span> <span class='wj'>যে কেউ ছাদের উপরে থাকে, সে ঘর থেকে জিনিসপত্র নেবার জন্য নীচে না নামুক;</span> </div><div class='p'> <span class="verse" id="V16">16&#160;</span> <span class='wj'>এবং যে জমিতে থাকে, সে নিজের পোশাক নেবার জন্য পিছনে ফিরে যেন না যায়।</span> </div><div class='p'> <span class="verse" id="V17">17&#160;</span> <span class='wj'>সেই দিনের যারা গর্ভবতী এবং যারা সন্তানকে বুকের দুধ পান করায় সেই মহিলাদের অবস্থা কি খারাপই না হবে!</span> </div><div class='p'> <span class="verse" id="V18">18&#160;</span> <span class='wj'>প্রার্থনা কর, যেন এসব শীতকালে না ঘটে।</span> </div><div class='p'> <span class="verse" id="V19">19&#160;</span> <span class='wj'>কারণ সেই দিন এমন কষ্ট হবে যা ঈশ্বরের জগত সৃষ্টির শুরু থেকে এই পর্যন্ত হয়নি, আর কখন হবে না।</span> </div><div class='p'> <span class="verse" id="V20">20&#160;</span> <span class='wj'>আর প্রভু যদি সেই দিন গুলির সংখ্যা কমিয়ে না দিতেন, তবে কোন মাংসই রক্ষা পেত না; কিন্তু ঈশ্বর যাদেরকে মনোনীত করে নিয়েছেন তাদের জন্য ঈশ্বর দিন গুলি কমিয়ে দিয়েছেন।</span> </div><div class='p'> <span class="verse" id="V21">21&#160;</span> <span class='wj'>আর সেই দিন যদি কেউ তোমাদেরকে বলে, দেখ, সেই খ্রীষ্ট এখানে, কিম্বা দেখ, ওখানে, তোমরা বিশ্বাস কোর না।</span> </div><div class='p'> <span class="verse" id="V22">22&#160;</span> <span class='wj'>কারণ ভণ্ড খ্রীষ্টেরা ও নকল ভাববাদীরা আসবে এবং অনেক আশ্চর্য্য কাজ করবে, যেন তারা ঈশ্বরের মনোনীত করা লোকদেরকেও ঠকাতে পারে।</span> </div><div class='p'> <span class="verse" id="V23">23&#160;</span> <span class='wj'>তোমরা কিন্তু সাবধান থেকো। আমি তোমাদেরকে আগে থেকেই সব কিছু বলে রাখলাম।</span> </div><div class='p'> <span class="verse" id="V24">24&#160;</span> <span class='wj'>সেই দিনের কষ্টের ঠিক পরেই, </span> </div><div class='q'><span class='wj'>সূর্য্য অন্ধকার হয়ে যাবে, </span> </div><div class='q2'><span class='wj'>চাঁদ আলো দেবে না, </span> </div><div class='q'> <span class="verse" id="V25">25&#160;</span> <span class='wj'>তারাগুলো আকাশ থেকে খশে পড়ে যাবে</span> </div><div class='q2'><span class='wj'>এবং চাঁদ, সূর্য্য, তারা আর আকাশের সব শক্তি নড়ে যাবে।</span> </div><div class='p'> <span class="verse" id="V26">26&#160;</span> <span class='wj'>সেই দিন লোকেরা মনুষ্যপুত্রকে মহা শক্তি ও মহা প্রতাপে সঙ্গে মেঘের ভেতর দিয়ে আসতে দেখবে।</span> </div><div class='p'> <span class="verse" id="V27">27&#160;</span> <span class='wj'>আর তিনি তাঁর দূতদের পাঠিয়ে পৃথিবীর এবং আকাশের এক সীমা থেকে অন্য সীমা পর্যন্ত চারিদিক থেকে ঈশ্বরের সব মনোনীত করা লোকদের জড়ো করবেন।</span> </div><div class='p'> <span class="verse" id="V28">28&#160;</span> <span class='wj'>ডুমুরগাছের গল্প থেকে শিক্ষা নাও; যখন তার ডালপালা নরম হয়ে তাতে পাতা বের হয়, তখন তোমরা জানতে পার যে গরমকাল এসেছে;</span> </div><div class='p'> <span class="verse" id="V29">29&#160;</span> <span class='wj'>সেইভাবে যখন তোমরা দেখবে এই সব ঘটছে তখন বুঝতে হবে যে, তাঁর আসার দিন এগিয়ে এসেছে, এমনকি, দরজায় হাজির।</span> </div><div class='p'> <span class="verse" id="V30">30&#160;</span> <span class='wj'>আমি তোমাদের সত্যিই বলছি, যতক্ষণ না এই সব কিছু ঘটবে ততক্ষণ পর্যন্ত কিছু লোক বেঁচে থাকবে।</span> </div><div class='p'> <span class="verse" id="V31">31&#160;</span> <span class='wj'>আকাশ ও পৃথিবী শেষ হয়ে যাবে কিন্তু আমার বাক্য চিরকাল থাকবে।</span> </div><div class='s'>অজানা দিন ও দিন। </div><div class='p'> <span class="verse" id="V32">32&#160;</span> <span class='wj'>কিন্তু সেই দিন বা সেই দিনের কথা কেউ জানে না; স্বর্গের দূতেরাও না, ছেলে ও না, শুধু বাবাই জানেন।</span> </div><div class='p'> <span class="verse" id="V33">33&#160;</span> <span class='wj'>সাবধান হও, জেগে থাক ও প্রার্থনা করো; কারণ সেই দিন কখন আসবে তা তোমরা জান না।</span> </div><div class='p'> <span class="verse" id="V34">34&#160;</span> <span class='wj'>এটা ঠিক যেন, একজন লোক নিজের বাড়ি ছেড়ে কোথাও ভ্রমণে গিয়েছেন; আর তিনি নিজের চাকরদের ক্ষমতা বুঝিয়ে দিলেন এবং দারোয়ানকে জেগে থাকতে আদেশ দিলেন, এই ভাবে সেই দিন আসবে।</span> </div><div class='p'> <span class="verse" id="V35">35&#160;</span> <span class='wj'>অতএব তোমরাও এই ভাবে জেগে থাকো, কারণ বাড়ির কর্তা সন্ধ্যায়, কি দুপুররাতে, কি মোরগ ডাকার দিন, কি সকালবেলায় আসবেন তোমরা তা জান না;</span> </div><div class='p'> <span class="verse" id="V36">36&#160;</span> <span class='wj'>তিনি হঠাৎ এসে যেন না দেখেন তোমরা ঘুমিয়ে আছ।</span> </div><div class='p'> <span class="verse" id="V37">37&#160;</span> <span class='wj'>আর আমি তোমাদের যা বলি, সবাইকেই তা বলি, জেগে থাকো।</span> </div><ul class='tnav'>
<li><a href='index.htm'>মার্ক</a></li>
<li><a href='MRK12.htm'>&lt;</a></li>
<li><a href='MRK.htm'>13</a></li>
<li><a href='MRK14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
