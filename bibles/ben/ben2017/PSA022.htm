<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী গীতসংহিতা 22</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>গীতসংহিতা</a></li>
<li><a href='PSA021.htm'>&lt;</a></li>
<li><a href='PSA.htm'>22</a></li>
<li><a href='PSA023.htm'>&gt;</a></li>
</ul>
<div class="main">
 
<div class='chapterlabel' id="V0"> 22</div><div class='d'>প্রধান বাদ্যকরের জন্য। স্বর, প্রভাতের হরিণী। দায়ূদের একটি গীত। </div><div class='p'> <span class="verse" id="V1">1&#160;</span>ঈশ্বর আমার, ঈশ্বর আমার, কেন তুমি আমাকে পরিত্যাগ করেছ? আমাকে রক্ষা করা থেকে এবং আমার যন্ত্রণার উক্তি থেকে কেন তুমি দূরে থাক?  <span class="verse" id="V2">2&#160;</span>আমার ঈশ্বর, আমি দিনের র বেলা ডাকি, কিন্তু তুমি উত্তর দাও না এবং রাতেও আমি নিরব থাকি না!  <span class="verse" id="V3">3&#160;</span>তবুও তুমিই পবিত্র, তুমিই ইস্রায়েলের প্রশংসার সঙ্গে রাজা হিসাবে বসবে।  <span class="verse" id="V4">4&#160;</span>আমাদের পূর্বপুরুষরা তোমার উপর বিশ্বাস রাখত; তারা তোমাকে বিশ্বাস করত এবং তুমি তাদের উদ্ধার করতে।  <span class="verse" id="V5">5&#160;</span>তারা তোমার কাছে কাঁদলে, তারা উদ্ধার পেত। তারা তোমার উপরে নির্ভর করে, হতাশ হয়নি।  <span class="verse" id="V6">6&#160;</span>কিন্তু আমি একটি কীট, মানুষ না, মানুষের কাছে অবমাননার বিষয় এবং লোকেদের দ্বারা তুচ্ছ।  <span class="verse" id="V7">7&#160;</span>যারা আমাকে দেখে তারা আমাকে উপহাস করে; তারা আমাকে পরিহাস করে; তারা আমার সম্পর্কে শোনে ও তাদের মাথা নাড়ায়।  <span class="verse" id="V8">8&#160;</span>তারা বলে, “সে সদাপ্রভুুর উপর বিশ্বাস করে; সদাপ্রভুু তাকে উদ্ধার করুন। তিনি তাকে রক্ষা করুন, কারণ তিনি তার মধ্যেই আনন্দিত।”  <span class="verse" id="V9">9&#160;</span>কারণ তুমি আমাকে গর্ভ থেকে বের করে এনেছ; আমি যখন আমার মায়ের স্তন পান করছিলাম তখন তুমি আমাকে বিশ্বাস করতে সাহায্য করেছিলে।  <span class="verse" id="V10">10&#160;</span>গর্ভ থেকে আমি তোমার উপর নিক্ষিপ্ত হয়েছিলাম; আমি আমার মায়ের গর্ভে ছিলাম তখন থেকেই তুমিই আমার ঈশ্বর!  <span class="verse" id="V11">11&#160;</span>আমার কাছ থেকে দূরে থেকো না, কারণ বিপদ প্রায় উপস্হিত; সাহায্য করার কেউ নেই।  <span class="verse" id="V12">12&#160;</span>অনেক ষাঁড় আমাকে ঘিরে ধরেছে; বাশনের শক্তিশালী ষাঁড় আমাকে ঘিরে ধরেছে।  <span class="verse" id="V13">13&#160;</span>তারা আমার বিরুদ্ধে তাদের মুখ খুলে হ্যাঁ করে, যেমনভাবে গর্জনকারী সিংহ তার শিকার গ্রাস করার জন্য করে।  <span class="verse" id="V14">14&#160;</span>আমাকে জলের মত ঢালা হয়েছে এবং আমার সমস্ত হাড় স্হানচ্যুত হয়েছে। আমার হৃদয় মোমের মত হয়েছে; তা আমার ভেতরের অংশের মধ্যে গলে গিয়েছে।  <span class="verse" id="V15">15&#160;</span>আমার শক্<a href="#FN1" class="notemark">*<span class="popup"> কন্ঠ </span></a>তি মাটির পাত্রের একটি টুকরো মত শুকিয়ে গেছে; আমার জিভ আমার মুখের তালুতে লেগে যাচ্ছে। তুমি আমাকে মৃত্যুর ধূলোকণার মধ্যে রেখেছ।  <span class="verse" id="V16">16&#160;</span>কারণ কুকুরেরা আমাকে ঘিরেছে; অন্যায়কারীদের দল আমাকে ঘিরে আছে; তারা আমার হাত এবং পা বিদ্ধ করেছে।  <span class="verse" id="V17">17&#160;</span>আমি আমার সব হাড়গুলি গুনতে পারি; তারা আমার দিকে দৃষ্টি করে তাকিয়ে আছে;  <span class="verse" id="V18">18&#160;</span>তারা নিজেদের মধ্যে আমার পোশাক ভাগ করে নিল, তারা আমার কাপড়ের জন্য গুলিবাঁট করে।  <span class="verse" id="V19">19&#160;</span>হে সদাপ্রভুু; দূরে থেকো না, আমার শক্তি! আমায় দ্রুত সাহায্য কর।  <span class="verse" id="V20">20&#160;</span>তলোয়ার থেকে আমার প্রাণকে ও আমার মহামূল্য জীবনকে কুকুরদের হাত থেকে উদ্ধার কর।  <span class="verse" id="V21">21&#160;</span>সিংহের মুখ থেকে আমাকে বাঁচাও, বন্য ষাঁ<a href="#FN2" class="notemark">†<span class="popup"> বল আমাকে কে বন্য ষাঁড়ের শিংএর থেকে কষ্ট পাচ্ছে </span></a>ড়ের শিং থেকে আমাকে উদ্ধার কর।  <span class="verse" id="V22">22&#160;</span>আমি আমার ভাইদের কাছে তোমার নাম ঘোষণা করব; মণ্ডলীর মধ্যে আমি তোমার প্রশংসা করব।  <span class="verse" id="V23">23&#160;</span>তোমরা যারা সদাপ্রভুুকে ভয় কর, তাঁর প্রশংসা কর! যাকোবের সমস্ত পূর্বপুরুষেরা, তাঁকে সম্মান করো! তাঁকে ভয়ের কর, ইস্রায়েলের সমস্ত বংশধরেরা!  <span class="verse" id="V24">24&#160;</span>কারণ তিনি দুঃখী ব্যক্তির দুঃখভোগের প্রতি অবজ্ঞা বা ঘৃণা করেন না; সদাপ্রভুু তার থেকে তাঁর মুখ লুকান না; যখন একটি দুঃখী লোক তাঁর কাছে কাঁদে, তখন তিনি শোনেন।  <span class="verse" id="V25">25&#160;</span>মহাসমাজ মধ্যে আমার প্রশংসা তোমার কাছ থেকে আসে; যারা তাঁকে ভয় করে আমি তাদের সামনে আমার প্রতিজ্ঞাগুলো পূর্ণ করব।  <span class="verse" id="V26">26&#160;</span>নিপীড়িতরা ভোজন করবে এবং সন্তুষ্ট হবে; তাদে<a href="#FN3" class="notemark">‡<span class="popup"> তোমাদের </span></a>র সদাপ্রভুুকে খোঁজ করে তারা তাঁর প্রশংসা করবে। তোমাদের হৃদয় চিরকাল জীবিত থাকুক।  <span class="verse" id="V27">27&#160;</span>পৃথিবীর সমস্ত লোক স্মরণ করবে এবং সদাপ্রভুুর কাছে ফিরে যাবে; সমস্ত জাতিদের পরিবার তাঁ<a href="#FN4" class="notemark">§<span class="popup"> তোমার সামনে </span></a>র সামনে উপুড় হয়ে প্রণাম করবে।  <span class="verse" id="V28">28&#160;</span>কারণ রাজত্ব সদাপ্রভুুই; তিনি জাতিদের উপর শাসনকর্ত্তা।  <span class="verse" id="V29">29&#160;</span>পৃথিবীর সমস্ত সমৃদ্ধ লোক আরাধ<a href="#FN5" class="notemark">*<span class="popup"> ভোজন </span></a>না করবে; ধূলোতে নেমে আসা সমস্ত লোক ও যারা তাদের নিজেদের প্রাণ রক্ষা করতে পারে না তারাও তাঁর সামনে নতজানু হবে।  <span class="verse" id="V30">30&#160;</span>একটি প্রজন্ম আসবে তাঁর সেবা করবে; তারা প্রভুর পরবর্তী প্রজন্মকে বলবে।  <span class="verse" id="V31">31&#160;</span>তারা আসবে এবং তাঁর ধার্মিকতার কথা বলবে; তিনি কি করেছেন তা তারা এমন লোকদের বলবে যারা এখনো জন্ম গ্রহণ করে নি। </div><ul class='tnav'>
<li><a href='index.htm'>গীতসংহিতা</a></li>
<li><a href='PSA021.htm'>&lt;</a></li>
<li><a href='PSA.htm'>22</a></li>
<li><a href='PSA023.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V15">22:15</a>
 <span class="ft">কন্ঠ </span></p>
<p class="f" id="FN2"><span class="notemark">†</span><a class="notebackref" href="#V21">22:21</a>
 <span class="ft">বল আমাকে কে বন্য ষাঁড়ের শিংএর থেকে কষ্ট পাচ্ছে </span></p>
<p class="f" id="FN3"><span class="notemark">‡</span><a class="notebackref" href="#V26">22:26</a>
 <span class="ft">তোমাদের </span></p>
<p class="f" id="FN4"><span class="notemark">§</span><a class="notebackref" href="#V27">22:27</a>
 <span class="ft">তোমার সামনে </span></p>
<p class="f" id="FN5"><span class="notemark">*</span><a class="notebackref" href="#V29">22:29</a>
 <span class="ft">ভোজন </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
