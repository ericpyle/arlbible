<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী লুক 17</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>লুক</a></li>
<li><a href='LUK16.htm'>&lt;</a></li>
<li><a href='LUK.htm'>17</a></li>
<li><a href='LUK18.htm'>&gt;</a></li>
</ul>
<div class="main">
 
<div class='chapterlabel' id="V0"> 17</div><div class='s'>ক্ষমা ও অন্যান্য বিষয়ে উপদেশ। </div><div class='p'> <span class="verse" id="V1">1&#160;</span>যীশু তার শিষ্যদের আরও বললেন, <span class='wj'>“পাপের প্রলোভন আসবে না, এমন হতে পারে না; কিন্তু ধিক তাকে, যার মাধ্যমে তা আসে!</span>  <span class="verse" id="V2">2&#160;</span> <span class='wj'>এই ছোটদের মধ্যে এক জনকে যদি কেউ পাপের পথে নিয়ে যায়, তবে তার গলায় ভারী পাথর বেঁধে তাকে সমুদ্রে ফেলে দেওয়া বরং তার পক্ষে ভালো।</span>  <span class="verse" id="V3">3&#160;</span> <span class='wj'>তোমরা নিজেদের বিষয়ে সাবধান থাক। তোমার ভাই যদি পাপ করে, তাকে ধমক দাও; আর সে যদি সেই অন্যায় থেকে মন ফেরায় তবে তাকে ক্ষমা কর।</span>  <span class="verse" id="V4">4&#160;</span> <span class='wj'>আর যদি সে এক দিনের র মধ্যে সাতবার তোমার বিরুদ্ধে পাপ করে, আর সাতবার তোমার কাছে ফিরে এসে বলে, আমি এই অন্যায় থেকে মন ফেরালাম, তবে তাকে ক্ষমা কর।”</span>  <span class="verse" id="V5">5&#160;</span> <span class='wj'>আর প্রেরিতরা প্রভুকে বললেন, “আমাদের বিশ্বাস বাড়িয়ে দিন।”</span>  <span class="verse" id="V6">6&#160;</span>প্রভু বললেন, <span class='wj'>“একটি সরষে দানার মত বিশ্বাস যদি তোমাদের থাকে, তবে, তুমি শিকড়শুদ্ধ উঠে গিয়ে নিজে সমুদ্রে পুঁতে যাও একথা তুঁত গাছটিকে বললে ও তোমাদের কথা মানবে।”</span>  <span class="verse" id="V7">7&#160;</span> <span class='wj'>আর তোমাদের মধ্যে এমন কে আছে, যার দাস হাল বয়ে কিংবা ভেড়া চরিয়ে মাঠ থেকে এলে সে তাকে বলবে, “তুমি এখনই এসে খেতে বস?</span>  <span class="verse" id="V8">8&#160;</span> <span class='wj'>বরং তাকে কি বলবে না, আমি কি খাব, তার আয়োজন কর এবং আমি যতক্ষণ খাওয়া দাওয়া করি, ততক্ষণ কোমর বেঁধে আমার সেবাযত্ন কর, তারপর তুমি খাওয়া দাওয়া করবে?</span>  <span class="verse" id="V9">9&#160;</span> <span class='wj'>সেই দাস আদেশ পালন করল বলে সে কি তার ধন্যবাদ করে?</span>  <span class="verse" id="V10">10&#160;</span> <span class='wj'>সেইভাবে সব আদেশ পালন করলে পর তোমারও বোলো আমার অযোগ্য দাস, যা করতে বাধ্য ছিলাম, তাই করলাম।”</span> </div><div class='s'>যীশু দশ জন কুষ্ঠ রোগীকে সুস্থ করেন। </div><div class='p'> <span class="verse" id="V11">11&#160;</span>যিরুশালেমে যাবার দিনের তিনি শমরিয়া ও গালীল দেশের মধ্যে দিয়ে গেলেন।  <span class="verse" id="V12">12&#160;</span>তিনি কোনো এক গ্রামে ঢুকছেন, এমন দিনের দশ জন কুষ্ঠরোগী তাঁর সামনে পড়ল, তারা দূরে দাঁড়িয়ে চিৎকার করে বলতে লাগল,  <span class="verse" id="V13">13&#160;</span>“যীশু, নাথ, আমাদের দয়া করুন!”  <span class="verse" id="V14">14&#160;</span>তাহাদের দেখে তিনি বললেন, <span class='wj'>“যাও, যাজকদের কাছে গিয়ে নিজেদের দেখাও।</span> যেতে যেতে তারা শুদ্ধ হল।”  <span class="verse" id="V15">15&#160;</span>তখন তাদের একজন নিজেকে সুস্থ দেখে চিৎকার করে ঈশ্বরের গৌরব করতে করতে ফিরে এলো,  <span class="verse" id="V16">16&#160;</span>এবং যীশুর পায়ের উপর উপুড় হয়ে তাঁর ধন্যবাদ করতে লাগল; সেই ব্যক্তি শমরীয়।  <span class="verse" id="V17">17&#160;</span>যীশু উত্তর করে বললেন, <span class='wj'>“দশ জন কি শুদ্ধ সুস্থ হয়নি? তবে সেই নয় জন কোথায়?</span>  <span class="verse" id="V18">18&#160;</span> <span class='wj'>ঈশ্বরের গৌরব করবার জন্য ফিরে এসেছে, এই অন্য জাতির লোকটি ছাড়া এমন কাউকেও কি পাওয়া গেল না?”</span>  <span class="verse" id="V19">19&#160;</span>পরে তিনি তাকে বললেন, <span class='wj'>“উঠ এবং যাও, তোমার বিশ্বাস তোমাকে সুস্থ করেছে।”</span> </div><div class='s'>যীশুর নানা ধরনের শিক্ষা </div><div class='s'>ঈশ্বরের রাজ্য আসবার বিষয়ে শিক্ষা। </div><div class='p'> <span class="verse" id="V20">20&#160;</span>ফরীশীরা তাঁকে জিজ্ঞাসা করল, “ঈশ্বরের রাজ্য কখন আসবে?” তিনি উত্তর করে তাদের বললেন, <span class='wj'>“ঈশ্বরের রাজ্য চিহ্নের সাথে আসে না;</span>  <span class="verse" id="V21">21&#160;</span> <span class='wj'>আর লোকে বলবে না, দেখ, এই জায়গায়! ঐ জায়গায়! কারণ দেখ, ঈশ্বরের রাজ্য তোমাদের মধ্যেই আছে।”</span>  <span class="verse" id="V22">22&#160;</span>আর তিনি শিষ্যদের বললেন, <span class='wj'>“এমন দিন আসবে, যখন তোমরা মনুষ্যপুত্রের রাজত্বের দিনের র এক দিন দেখতে ইচ্ছা করবে, কিন্তু দেখতে পাবে না।</span>  <span class="verse" id="V23">23&#160;</span> <span class='wj'>তখন লোকেরা তোমাদের বলবে, দেখ, ঐ জায়গায়! দেখ, এই জায়গায়! যেও না, তাদের পিছনে পিছনে যেও না।</span>  <span class="verse" id="V24">24&#160;</span> <span class='wj'>কারণ বিদ্যুৎ যেমন আকাশের নীচে এক দিক থেকে চমকালে, আকাশের নীচে অন্য দিক পর্যন্ত আলোকিত হয়, মনুষ্যপুত্র নিজের দিনের সেরূপ হবেন।</span>  <span class="verse" id="V25">25&#160;</span> <span class='wj'>কিন্তু প্রথমে তাঁকে অনেক দুঃখভোগ করতে এবং এই দিনের র লোকরা তাঁকে অগ্রাহ্য করবে।</span>  <span class="verse" id="V26">26&#160;</span> <span class='wj'>আর নোহের দিনের যেমন হয়েছিল, মনুষ্যপুত্রের দিনের ও তেমনি হবে।</span>  <span class="verse" id="V27">27&#160;</span> <span class='wj'>লোকে খাওয়া দাওয়া করত, বিবাহ করত, বিবাহিতা হত, যে পর্যন্ত না নোহ জাহাজে প্রবেশ করলেন, আর জলপ্লাবন এসে সবাইকে ধ্বংস করল।</span>  <span class="verse" id="V28">28&#160;</span> <span class='wj'>সেইভাবে লোটের দিনের যেমন হয়েছিল লোকে খাওয়া দাওয়া, কেনাবেচা, গাছ লাগানো ও বাড়ি তৈরী করত;</span>  <span class="verse" id="V29">29&#160;</span> <span class='wj'>কিন্তু যেদিন লোট সদোম থেকে বাইরে গেলেন, সেই দিন আকাশ থেকে আগুনও গন্ধকের বৃষ্টি পড়ে সবাইকে ধ্বংস করল</span>  <span class="verse" id="V30">30&#160;</span> <span class='wj'>মনুষ্যপুত্র যেদিন প্রকাশিত হবেন, সে দিনের ও এই রকমই হবে।</span>  <span class="verse" id="V31">31&#160;</span> <span class='wj'>সেই দিন যে কেউ ছাদের উপরে থাকবে, আর তার জিনিসপত্র ঘরে থাকবে, সে তা নেবার জন্য নীচে না নামুক; আর তেমনি যে কেউ মাঠে থাকবে, সেও ফিরে না আসুক।</span>  <span class="verse" id="V32">32&#160;</span> <span class='wj'>লোটের স্ত্রীর কথা মনে কর।</span>  <span class="verse" id="V33">33&#160;</span> <span class='wj'>যে কেউ নিজের প্রাণ লাভ করতে চেষ্টা করে, সে তা হারাবে; আর যে কেউ প্রাণ হারায়, সে তা বাঁচাবে।</span>  <span class="verse" id="V34">34&#160;</span> <span class='wj'>আমি তোমাদের বলছি, সেই রাত্রিতে দুজন এক বিছানায় থাকবে, তাদের মধ্যে থেকে এক জনকে নেওয়া হবে এবং অন্য জনকে ফেলে যাওয়া হবে।</span>  <span class="verse" id="V35">35&#160;</span> <span class='wj'>দুটি স্ত্রীলোক একসাথে যাঁতা পিষবে; তাদের মধ্যে থেকে এক জনকে নেওয়া হবে এবং অন্য জনকে ফেলে যাওয়া হবে।”</span>  <span class="verse" id="V36">36&#160;</span>তখন তারা উত্তর করে তাঁকে বললেন,  <span class="verse" id="V37">37&#160;</span>“হে প্রভু, কোথায়?” তিনি তাদের বললেন, <span class='wj'>“যেখানে মৃতদেহ, সেখানেই শকুন জড়ো হয়।”</span> </div><ul class='tnav'>
<li><a href='index.htm'>লুক</a></li>
<li><a href='LUK16.htm'>&lt;</a></li>
<li><a href='LUK.htm'>17</a></li>
<li><a href='LUK18.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
