<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী লুক 18</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>লুক</a></li>
<li><a href='LUK17.htm'>&lt;</a></li>
<li><a href='LUK.htm'>18</a></li>
<li><a href='LUK19.htm'>&gt;</a></li>
</ul>
<div class="main">
 
<div class='chapterlabel' id="V0"> 18</div><div class='s'>প্রার্থনার বিষয়ে শিক্ষা। </div><div class='p'> <span class="verse" id="V1">1&#160;</span>আর তিনি তাদের এই রকম এক গল্প বললেন যে, তাদের সবদিন প্রার্থনা করা উচিত, নিরুৎসাহ হওয়া উচিত নয়।  <span class="verse" id="V2">2&#160;</span>তিনি বললেন, <span class='wj'>কোনো শহরে এক বিচারক ছিল, সে ঈশ্বরকে ভয় করত না, মানুষকেও মানত না।</span>  <span class="verse" id="V3">3&#160;</span> <span class='wj'>আর সেই শহরে এক বিধবা ছিল, সে তার কাছে এসে বলত, অন্যায়ের প্রতিকার করে আমার বিপক্ষ থেকে আমাকে উদ্ধার করুন!</span>  <span class="verse" id="V4">4&#160;</span> <span class='wj'>বিচারক কিছুদিন পর্যন্ত কিছুই করলেন না; কিন্তু পরে মনে মনে বলল, যদিও আমি ঈশ্বরকে ভয় করি না, মানুষকেও মানি না, </span>  <span class="verse" id="V5">5&#160;</span> <span class='wj'>তবুও এই বিধবা আমাকে কষ্ট দিচ্ছে, সেইজন্য বিচার থেকে একে উদ্ধার করব, না হলে সর্বদা আমাকে জ্বালাতন করবে।</span>  <span class="verse" id="V6">6&#160;</span>পরে প্রভু বললেন, <span class='wj'>শোন, ঐ অধার্ম্মিক বিচারক কি বলে।</span>  <span class="verse" id="V7">7&#160;</span> <span class='wj'>তবে ঈশ্বর কি তাঁর সেই মনোনীতদের পক্ষে অন্যায়ের প্রতিকার করবেন না, যারা দিন রাত তাঁর কাছে ক্রন্দন করে, যদিও তিনি তাদের বিষয়ে দীর্ঘসহিষ্ণু?</span>  <span class="verse" id="V8">8&#160;</span> <span class='wj'>আমি তোমাদের বলছি, তিনি শীঘ্রই তাদের পক্ষে অন্যায়ের প্রতিকার করবেন। কিন্তু মনুষ্যপুত্র যখন আসবেন, তখন কি পৃথিবীতে বিশ্বাস দেখতে পাবেন?</span> </div><div class='s'>পাপ ক্ষমার বিষয়ে শিক্ষা। </div><div class='p'> <span class="verse" id="V9">9&#160;</span>যারা নিজেদের মনে করত যে তারাই ধার্মিক এবং অন্য সবাইকে তুচ্ছ করত, এমন কয়েকজনকে তিনি এই গল্প বললেন।  <span class="verse" id="V10">10&#160;</span> <span class='wj'>দুই ব্যক্তি প্রার্থনা করার জন্য মন্দির গেল; একজন ফরীশী, আর একজন কর আদায়কারী।</span>  <span class="verse" id="V11">11&#160;</span> <span class='wj'>ফরীশী দাঁড়িয়ে নিজের বিষয়ে এই প্রার্থনা করল, হে ঈশ্বর, আমি তোমার ধন্যবাদ করি যে, আমি অন্য সব লোকের মতো ঠগ, অসৎ ও ব্যভিচারীদের মতো কিংবা ঐ কর আদায়কারীর মতো নই;</span>  <span class="verse" id="V12">12&#160;</span> <span class='wj'>আমি সপ্তাহের মধ্যে দুবার উপবাস করি, সমস্ত আয়ের দশমাংশ দান করি।</span>  <span class="verse" id="V13">13&#160;</span> <span class='wj'>কিন্তু কর আদায়কারী দূরে দাঁড়িয়ে স্বর্গের দিকে চোখ তুলতেও সাহস পেল না, বরং সে বুক চাপড়াতে চাপড়াতে বলল, হে ঈশ্বর, আমার প্রতি, এই পাপীর প্রতি দয়া কর।</span>  <span class="verse" id="V14">14&#160;</span> <span class='wj'>আমি তোমাদের বলছি, এই ব্যক্তি ধার্মিক বলে গণ্য হয়ে নিজ বাড়িতে চলে গেল, ঐ ব্যক্তি ধার্মিক নয়; কারণ যে কেউ নিজেকে উঁচু করে, তাকে নীচু করা যাবে; কিন্তু যে নিজেকে নীচু করে, তাকে উঁচু করা যাবে।</span> </div><div class='s'>শিশুদের বিষয়ে শিক্ষা। </div><div class='p'> <span class="verse" id="V15">15&#160;</span>আর লোকেরা নিজেদের ছোট শিশুদেরও তাঁর কাছে আনল, যেন তিনি তাদের স্পর্শ করেন। শিষ্যেরা তা দেখে তাদের ধমক দিতে লাগলেন।  <span class="verse" id="V16">16&#160;</span>কিন্তু যীশু তাদের কাছে ডাকলেন, বললেন, <span class='wj'>“শিশুদের আমার কাছে আসতে দাও, ওদের বারণ কর না, কারণ ঈশ্বরের রাজ্য এদের মত লোকদেরই।</span>  <span class="verse" id="V17">17&#160;</span> <span class='wj'>আমি তোমাদের সত্য বলছি, যে কেউ শিশুর মতো হয়ে ঈশ্বরের রাজ্য গ্রহণ না করে, তবে সে কখনই ঈশ্বরের রাজ্যে প্রবেশ করতে পারবে না।”</span> </div><div class='s'>ধনাসক্তির বিষয়ে শিক্ষা। </div><div class='p'> <span class="verse" id="V18">18&#160;</span>একজন তত্ত্বাবধায়ক তাঁকে জিজ্ঞাসা করল, “হে সৎগুরু, অনন্ত জীবন পেতে হোলে আমাকে কি কি করতে হবে?”  <span class="verse" id="V19">19&#160;</span>যীশু তাকে বললেন, <span class='wj'>“আমাকে সৎ কেন বলছো? ঈশ্বর ছাড়া আর কেউ সৎ নয়।”</span>  <span class="verse" id="V20">20&#160;</span> <span class='wj'>তুমি শাস্ত্রের আদেশ সকল জান, “ব্যভিচার কর না, মানুষ খুন কর না, চুরি কর না, মিথ্যা সাক্ষ্য দিও না, তোমার বাবা মাকে সম্মান করো।”</span>  <span class="verse" id="V21">21&#160;</span>সে বলল, “ছোট থেকে এই সব পালন করে আসছি।”  <span class="verse" id="V22">22&#160;</span>একথা শুনে যীশু তাকে বললেন, <span class='wj'>“এখনও একটি বিষয়ে তোমার ভুল আছে; তোমার যা কিছু আছে, সব বিক্রি করে গরিবদের দান কর, তাতে স্বর্গে ধন পাবে; আর এস, আমাকে অনুসরণ কর।”</span>  <span class="verse" id="V23">23&#160;</span>কিন্তু একথা শুনে সে খুব দুঃখিত হল, কারণ সে অনেক সম্পত্তির লোক ছিল।  <span class="verse" id="V24">24&#160;</span>তখন তার দিকে তাকিয়ে যীশু বললেন, <span class='wj'>“যারা ধনী তাদের পক্ষে ঈশ্বরের রাজ্যে প্রবেশ করা অনেক কঠিন!”</span>  <span class="verse" id="V25">25&#160;</span> <span class='wj'>“ঈশ্বরের রাজ্যে ধনবানের প্রবেশ করার থেকে বরং সুচের ছিদ্র দিয়ে উটের প্রবেশ করা সহজ।”</span>  <span class="verse" id="V26">26&#160;</span>যারা শুনল, তারা বলল, “তবে কে রক্ষা পেতে পারে?”  <span class="verse" id="V27">27&#160;</span>তিনি বললেন, <span class='wj'>“যা মানুষের কাছে অসাধ্য তা ঈশ্বরের পক্ষে সবই সম্ভব।”</span>  <span class="verse" id="V28">28&#160;</span>তখন পিতর তাঁকে বললেন, “দেখুন, আমারা যা আমাদের নিজের ছিল, সে সবকিছু ছেড়ে আপনার অনুসরণকারী হয়েছি।”  <span class="verse" id="V29">29&#160;</span>তিনি তাদের বললেন, <span class='wj'>“আমি তোমাদের সত্য বলছি, এমন কেউ নেই, যে ঈশ্বরের রাজ্যের জন্য বাড়ি কি স্ত্রী কি ভাইদের কি বাবা মা কি ছেলে মেয়েদের ত্যাগ করলে, </span>  <span class="verse" id="V30">30&#160;</span> <span class='wj'>এইকালে তার বহুগুণ এবং আগামী যুগে অনন্ত জীবন পাবে না।”</span> </div><div class='s'>নিজের মৃত্যু ও পুনরুত্থান বিষয়ে যীশুর কথা। </div><div class='p'> <span class="verse" id="V31">31&#160;</span>পরে তিনি সেই বারো জনকে কাছে নিয়ে তাদের বললেন, <span class='wj'>দেখ, আমরা যিরুশালেমে যাচ্ছি; আর ভাববাদীদের মাধ্যমে যা যা লেখা হয়েছে, সে সব মানবপুত্রে পূর্ণ হবে।</span>  <span class="verse" id="V32">32&#160;</span> <span class='wj'>কারণ তিনি অইহূদির লোকদের হাতে সমর্পিত হবেন এবং লোকেরা তাঁকে ঠাট্টা করবে, তাঁকে অপমান করবে, তাঁর গায়ে থুথু দেবে;</span>  <span class="verse" id="V33">33&#160;</span> <span class='wj'>এবং চাবুক দিয়ে মেরে তাঁকে মেরে ফেলবে; পরে তিন দিনের র দিন তিনি পুনরায় উঠবেন।</span>  <span class="verse" id="V34">34&#160;</span>এসবের কিছুই তাঁরা বুঝলেন না, এই কথা তাদের থেকে গোপন থাকল এবং কি কি বলা হচ্ছে, তা তারা বুঝে উঠতে পারল না। </div><div class='s'>যিরুশালেমে যীশুর শেষ যাত্রা। </div><div class='s'>একজন অন্ধকে চোখ দান। </div><div class='p'> <span class="verse" id="V35">35&#160;</span>আর যখন যীশু এবং তাঁর শিষ্যরা যিরীহোর কাছে আসলেন, একজন অন্ধ পথের পাশে বসে ভিক্ষা করছিল;  <span class="verse" id="V36">36&#160;</span>সে লোকদের যাওয়ার শব্দ শুনে জিজ্ঞাসা করল, এর কারণ কি?  <span class="verse" id="V37">37&#160;</span>লোকে তাকে বলল, নাসরতীয় যীশু সেখান দিয়ে যাচ্ছেন।  <span class="verse" id="V38">38&#160;</span>তখন সে চিৎকার করে বলল, হে যীশু, দায়ূদ-সন্তান, আমাদের প্রতি দয়া করুন।  <span class="verse" id="V39">39&#160;</span>যারা আগে আগে যাচ্ছিল, তারা চুপ করো বলে তাকে ধমক দিল, কিন্তু সে আরও জোরে চেঁচাতে লাগল, হে দায়ূদ-সন্তান, আমার প্রতি দয়া করুন।  <span class="verse" id="V40">40&#160;</span>তখন যীশু থেমে গিয়ে তাকে তাঁর কাছে আনতে আদেশ করলেন; পরে সে কাছে আসলে যীশু তাকে বললেন, <span class='wj'>তুমি কি চাও?</span>  <span class="verse" id="V41">41&#160;</span> <span class='wj'>আমি তোমার জন্য কি করব?</span> সে বলল, প্রভু, আমি দেখতে চাই।  <span class="verse" id="V42">42&#160;</span>যীশু তাকে বললেন, <span class='wj'>দেখ; তোমার বিশ্বাস তোমাকে সুস্থ করল।</span>  <span class="verse" id="V43">43&#160;</span>তাতে সে তক্ষুনি দেখতে পেল এবং ঈশ্বরের গৌরব করতে করতে তাঁর পিছন পিছন চলল। তা দেখে সব লোক ঈশ্বরের স্তব করল। </div><ul class='tnav'>
<li><a href='index.htm'>লুক</a></li>
<li><a href='LUK17.htm'>&lt;</a></li>
<li><a href='LUK.htm'>18</a></li>
<li><a href='LUK19.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
