<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যিশাইয় 5</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যিশাইয়</a></li>
<li><a href='ISA04.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>আঙ্গুরক্ষেতের গীত। </div><div class='p'> <span class="verse" id="V1">1&#160;</span>আমি আমার প্রিয়ের জন্য আঙ্গুরক্ষেতের বিষয়ে আমার প্রিয়ের একটা গান করি। খুব উর্বর পর্বতে আমার প্রিয়ের একটা আঙ্গুর ক্ষেত ছিল।  <span class="verse" id="V2">2&#160;</span>তিনি জায়গাটা খুঁড়লেন এবং পাথর তুলে ফেললেন আর তাতে ভাল আঙ্গুর লতা রোপণ করলেন। তার মধ্যে তিনি একটা উঁচু দুর্গ তৈরী করলেন এবং এছাড়া আঙ্গুর কুণ্ড তৈরী করলেন। তিনি অপেক্ষা করলেন যে ভালো আঙ্গুর ফল উত্পন্ন হবে, কিন্তু বুনো আঙ্গুর উত্পন্ন হল।  <span class="verse" id="V3">3&#160;</span>এখন হে, যিরূশালেমের বাসিন্দারা ও যিহূদার লোকেরা, তোমরা আমার ও আমার আঙ্গুর ক্ষেতের মধ্যে বিচার কর।  <span class="verse" id="V4">4&#160;</span>আমার আঙ্গুর ক্ষেতের জন্য কি আরো কি করতে পারা যেত, যা আমি করিনি? যখন আমি ভাল আঙ্গুরের জন্য অপেক্ষা করলাম কেন তাতে বুনো আঙ্গুর উত্পন্ন হল?  <span class="verse" id="V5">5&#160;</span>এখন আমি তোমাকে জানাব যা আমি আমার আঙ্গুরক্ষেতে করব; আমি বেড়া তুলে ফেলব; আমি তা তৃণক্ষেত্রতে পরিণত করব; আমি তার দেয়াল ভেঙে ফেলব এবং এটা মাড়ানো হবে।  <span class="verse" id="V6">6&#160;</span>আমি এটা আবর্জনা হিসাবে রাখব এবং এটা পরিষ্কার কি খোঁড়া যাবে না। কিন্তু কাঁটাঝোপ ও কাঁটাগাছ বেড়ে উঠবে এবং আমি মেঘদেরকে আদেশ দেব যেন তার ওপর বৃষ্টি না হয়।  <span class="verse" id="V7">7&#160;</span>কারণ ইস্রায়েল-কুল বাহিনীদের সদাপ্রভুর আঙ্গুর ক্ষেত এবং যিহূদার লোকেরা হল তাঁর আনন্দদায়ক চারাগাছ; তিনি ন্যায়বিচারের অপেক্ষা করছিলেন কিন্তু পরিবর্তে রক্তপাত; কারণ ধার্মিকতার পরিবর্তে সাহায্যের কান্না। </div><div class='s'>দুর্দশা এবং ন্যায়। </div><div class='p'> <span class="verse" id="V8">8&#160;</span>ধিক তাদের, যারা বাড়ির সঙ্গে বাড়ি যোগ করে, যারা ক্ষেতের সঙ্গে ক্ষেত যোগ করে; কোনো ঘর বাকি থাকে না এবং তোমরা দেশের মধ্যে একা থাক।  <span class="verse" id="V9">9&#160;</span>বাহিনীদের সদাপ্রভু আমাকে বলেন, অনেক বাড়ি খালি হবে, এছাড়া বড় ও সুন্দর বাড়িগুলি বসবাসকারী বিহীন হবে।  <span class="verse" id="V10">10&#160;</span>কারণ দশ বিঘা<a href="#FN1" class="notemark">*<span class="popup"> হিব্রু শব্দ একর কে আক্ষরিক অর্থে একটি অঞ্চল রূপে অনুবাদ করেছে যাকে এক জোড়া ষাঁড় দ্বারা এক দিনে চাষ করা যেতে পারা যায়–এটা জমির আধুনিক পরিমাপ এক একর নয়, 10 একর মোটামুটি তিনটে ফুটবল মাঠের পরিমানকে বোঝায় </span></a> আঙ্গুর ক্ষেতে এক বাৎ<a href="#FN2" class="notemark">†<span class="popup"> 1 বাত মানে 2 লিটার </span></a> আঙ্গুর রস উত্পন্ন হবে ও এক হোমর<a href="#FN3" class="notemark">‡<span class="popup"> 220 লিটার </span></a> বীজে মাত্র এক ঐফা<a href="#FN4" class="notemark">§<span class="popup"> 22 লিটার </span></a> শস্য উত্পন্ন হবে।  <span class="verse" id="V11">11&#160;</span>ধিক তাদের, যারা খুব সকালে সুরা খোঁজার জন্য ওঠে; যারা অনেক রাত পর্যন্ত বসে থাকে, যতক্ষণ না আঙ্গুর রস তাদেরকে উত্তপ্ত করে!  <span class="verse" id="V12">12&#160;</span>তারা ভোজের দিন বীণা, নেবল, খঞ্জনি, বাঁশী এবং আঙ্গুর রস রাখে, কিন্তু তারা প্রভুর কাজকে চিনতে পারে না, তারা তার হাতের কাজগুলিরও বিবেচনা করে না।  <span class="verse" id="V13">13&#160;</span>এই জন্য আমার লোকেরা জ্ঞানের অভাবের জন্য বন্দী হিসাবে রয়েছে। তাদের নেতারা ক্ষুধার্ত ও তাদের জনসাধারণ কিছুই পান করে নি।  <span class="verse" id="V14">14&#160;</span>এই জন্য মৃত্যু তার ক্ষুধা বড় করেছে এবং তার মুখ খুব চওড়া করে খুলেছে; তাদের অভিজাত ও সাধারণ লোক, ফুর্তিবাজ আর তাদের মধ্যে উল্লাসিত লোকেরা পাতালে নেমে যাচ্ছে।  <span class="verse" id="V15">15&#160;</span>সামান্য লোক নীচু হয় এবং মহান লোক নম্র হয় এবং অহঙ্কারীদের চোখ অবনত হয়।  <span class="verse" id="V16">16&#160;</span>কিন্তু বাহিনীদের সদাপ্রভু তার বিচারে উন্নত হন, পবিত্রতম ঈশ্বর ধার্ম্মিকতায় পবিত্র বলে মান্য হন।  <span class="verse" id="V17">17&#160;</span>তখন মেষগুলো যেমন তাদের তৃণক্ষেত্রে চরে, তেমনি চরবে, ধনীদের ধ্বংসের জায়গায় মেষেরা চরবে<a href="#FN5" class="notemark">*<span class="popup"> অন্য অচেনা আগন্তুক বিচরণ করবে </span></a>।  <span class="verse" id="V18">18&#160;</span>ধিক তাদেরকে, যারা শূন্যতার দড়ি দিয়ে পাপ টানে এবং যারা রথের দড়ি দিয়ে পাপ টানে;  <span class="verse" id="V19">19&#160;</span>তারা বলে, “ঈশ্বর তাড়াতাড়ি করুন; তিনি তাড়াতাড়ি করে কাজ করেন, যেন আমরা তা দেখতে পাই এবং ইস্রায়েলের সেই পবিত্রতমের পরিকল্পনা গ্রহণ করুক এবং আসুক, যেন আমরা তা জানতে পারি।”  <span class="verse" id="V20">20&#160;</span>ধিক তাদেরকে, যারা খারাপকে ভালো আর ভালোকে খারাপ বলে, যারা অন্ধকারকে আলো হিসাবে ও আলোকে অন্ধকার হিসাবে বর্ণনা করে; যারা মিষ্টিকে তেতো ও তেতোকে মিষ্টি বলে বর্ণনা করে!  <span class="verse" id="V21">21&#160;</span>ধিক তাদেরকে, যারা নিজেদের চোখে জ্ঞানী ও নিজেদের বুদ্ধিতে বিচক্ষণ!  <span class="verse" id="V22">22&#160;</span>ধিক তাদেরকে, যারা আঙ্গুর রস পান করায় ওস্তাদ এবং যারা সুরা মেশানোয় পন্ডিত।  <span class="verse" id="V23">23&#160;</span>যারা ঘুষের জন্য দোষীকে নির্দোষ করে এবং নির্দোষকে তার ধার্ম্মিকতা থেকে বঞ্চিত করে।  <span class="verse" id="V24">24&#160;</span>অতএব আগুনের জিভ যেমন খড় গ্রাস করে, শুকনো ঘাস যেমন আগুনের শিখায় পরিণত হয়, তেমনি তাদের মূল পচে যাবে ও তাদের ফুল ধূলোর মতো উড়ে যাবে, কারণ তারা বাহিনীদের সদাপ্রভুর নিয়ম অমান্য করেছে, ইস্রায়েলের পবিত্রতম ঈশ্বরের কথা তুচ্ছ করেছে।  <span class="verse" id="V25">25&#160;</span>এই জন্য তার লোকদের বিরুদ্ধে সদাপ্রভুর রাগ জ্বলে উঠেছে; তিনি তাদের বিরুদ্ধে হাত তুলেছেন এবং তাদেরকে আঘাত করেছেন; তাই পর্বতরা কাঁপল ও তাদের মৃতদেহ রাস্তার মধ্যে আবর্জনার মতো হল। এই সব সত্বেও, তার রাগ কম হয়নি, কিন্তু তার হাত এখনো আঘাত করার জন্য উঠে আছে।  <span class="verse" id="V26">26&#160;</span>তিনি দূরের জাতিদের জন্য একটা পতাকা তুলবেন, পৃথিবীর শেষ সীমার লোকদের জন্য শিশ দেবেন। দেখ, তারা তাড়াতাড়ি করে দৌড়ে দৌড়ে আসবে।  <span class="verse" id="V27">27&#160;</span>তাদের মধ্যে কেউই ক্লান্ত হবে না, হোঁচটও খাবে না; কেউই ঢুলে পড়বে না বা ঘুমাবে না; তাদের কোমর-বন্ধনী খুলে যাবে না, জুতার ফিতেও ছিঁড়বে না;  <span class="verse" id="V28">28&#160;</span>তাদের তীরগুলো ধারালো, তাদের সব ধনুকে টান দেওয়া আছে; তাদের ঘোড়ার খুরগুলো চকমকি পাথরের মত এবং তাদের রথের চাকাগুলো ঝড়ের মত।  <span class="verse" id="V29">29&#160;</span>সিংহীর মতই তাদের গর্জন; তারা যুবসিংহের মত গর্জন করবে। তারা গর্জন করবে এবং শিকার ধরবে এবং তা টেনে আনবে, কেউ রক্ষা করতে পারবে না।  <span class="verse" id="V30">30&#160;</span>সেই দিন তারা সমুদ্রের গর্জনের মত শিকার করবে; আর কেউ যদি দেশের দিকে তাকায়, দেখ, অন্ধকার, চরম দুর্দশা, আর আলো মেঘের দ্বারা অন্ধকারময় হয়েছে। </div><ul class='tnav'>
<li><a href='index.htm'>যিশাইয়</a></li>
<li><a href='ISA04.htm'>&lt;</a></li>
<li><a href='ISA.htm'>5</a></li>
<li><a href='ISA06.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V10">5:10</a>
 <span class="ft">হিব্রু শব্দ একর কে আক্ষরিক অর্থে একটি অঞ্চল রূপে অনুবাদ করেছে যাকে এক জোড়া ষাঁড় দ্বারা এক দিনে চাষ করা যেতে পারা যায়–এটা জমির আধুনিক পরিমাপ এক একর নয়, 10 একর মোটামুটি তিনটে ফুটবল মাঠের পরিমানকে বোঝায় </span></p>
<p class="f" id="FN2"><span class="notemark">†</span><a class="notebackref" href="#V10">5:10</a>
 <span class="ft">1 বাত মানে 2 লিটার </span></p>
<p class="f" id="FN3"><span class="notemark">‡</span><a class="notebackref" href="#V10">5:10</a>
 <span class="ft">220 লিটার </span></p>
<p class="f" id="FN4"><span class="notemark">§</span><a class="notebackref" href="#V10">5:10</a>
 <span class="ft">22 লিটার </span></p>
<p class="f" id="FN5"><span class="notemark">*</span><a class="notebackref" href="#V17">5:17</a>
 <span class="ft">অন্য অচেনা আগন্তুক বিচরণ করবে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
