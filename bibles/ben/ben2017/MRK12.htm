<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মার্ক 12</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মার্ক</a></li>
<li><a href='MRK11.htm'>&lt;</a></li>
<li><a href='MRK.htm'>12</a></li>
<li><a href='MRK13.htm'>&gt;</a></li>
</ul>
<div class="main">
 
<div class='chapterlabel' id="V0"> 12</div><div class='s'>গৃহস্থ ও কৃষকদের দৃষ্টান্ত। </div><div class='p'> <span class="verse" id="V1">1&#160;</span>পরে তিনি নীতি গল্প দিয়ে তাদের কাছে কথা বলতে লাগলেন। <span class='wj'>একজন লোক আঙুর খেত করে তার চারদিকে বেড়া দিলেন, আঙুর রস বার করার জন্য গর্ত খুঁড়লেন এবং দেখাশোনা করার জন্য একটি উঁচু ঘর তৈরী করলেন; পরে কৃষকদের হাতে তা জমা দিয়ে অন্য দেশে চলে গেলেন।</span> </div><div class='p'> <span class="verse" id="V2">2&#160;</span> <span class='wj'>পরে চাষিদের কাছে আঙুর খেতের ফলের ভাগ নেবার জন্য, ফল পাকার সঠিক দিনের এক চাকরকে তাদের কাছে পাঠিয়ে দিলেন;</span> </div><div class='p'> <span class="verse" id="V3">3&#160;</span> <span class='wj'>চাষিরা তার সেবককে মারধর করে খালি হাতে পাঠিয়ে দিল।</span> </div><div class='p'> <span class="verse" id="V4">4&#160;</span> <span class='wj'>আবার মালিক তাদের কাছে আর এক দাসকে পাঠালেন; তারা তার মাথা ফাটিয়ে দিল ও অপমান করলো।</span> </div><div class='p'> <span class="verse" id="V5">5&#160;</span> <span class='wj'>পরে তিনি তৃতীয় জনকে পাঠালেন; তারা সেই সেবককে ও মেরে ফেলল; এই ভাবে মালিক অনেককে পাঠালেন, চাষিরা কাউকে মারধর করল, কাউকে বা মেরে ফেলল।</span> </div><div class='p'> <span class="verse" id="V6">6&#160;</span> <span class='wj'>মালিকের কাছে তাঁর একমাত্র প্রিয় ছেলে ছাড়া এরপর পাঠানোর মতো আর কেউ ছিল না শেষে তিনি তাঁর আদরের ছেলেকে চাষিদের কাছে পাঠালেন, আর তারা ভাবলেন আমার ছেলেকে অন্তত সম্মান করবে।</span> </div><div class='p'> <span class="verse" id="V7">7&#160;</span> <span class='wj'>কিন্তু চাষিরা নিজেদের ভেতরে আলোচনা করে বলল, বাবার পরে এই ব্যক্তিই উত্তরাধিকারী, এস আমরা একে মেরে ফেলি, যেন উত্তরাধিকার আমাদেরই হয়।</span> </div><div class='p'> <span class="verse" id="V8">8&#160;</span> <span class='wj'>পরে তারা ছেলেটিকে ধরে মেরে ফেলল এবং আঙ্গুর খেতের বাইরে ফেলে দিলো।</span> </div><div class='p'> <span class="verse" id="V9">9&#160;</span> <span class='wj'>এরপর সেই আঙুর খেতের মালিক কি করবেন? তিনি এসে সেই চাষিদের মেরে ফেলবেন এবং খেত অন্য চাষিদের কাছে দেবেন।</span> </div><div class='p'> <span class="verse" id="V10">10&#160;</span> <span class='wj'>তোমরা কি পবিত্র শাস্ত্রে এই কথাও পড়নি, </span> </div><div class='q'><span class='wj'>যে পাথরটাকে মিস্ত্রীরা অগ্রাহ্য করেছিল, </span> </div><div class='q2'><span class='wj'>সেই পাথরটাই কোণের প্রধান পাথর হয়ে উঠল;</span> </div><div class='p'> <span class="verse" id="V11">11&#160;</span> <span class='wj'>প্রভু ঈশ্বরই এই কাজ করেছেন, </span> </div><div class='q2'><span class='wj'>আর এটা আমাদের চোখে সত্যিই খুব আশ্চর্য্য কাজ?</span> </div><div class='p'> <span class="verse" id="V12">12&#160;</span>এই উপমাটি বলার জন্য তারা যীশুকে ধরতে চেয়েছিল, কিন্তু তারা জনগণকে ভয় পেলো, কারণ তারা বুঝেছিল যে, যীশু তাদেরই বিষয়ে এই নীতি গল্পটা বলেছেন; পরে তারা তাঁকে ছেড়ে চলে গেলো। </div><div class='s'>শাসনকর্ত্তাদের প্রতি কর্তব্য বিষয়ে শিক্ষা </div><div class='p'> <span class="verse" id="V13">13&#160;</span>তারপর তারা কয়েক জন ফরীশী ও হেরোদীয়কে যীশুর কাছে পাঠিয়ে দিল, যেন তারা তাঁর কথার ফাঁদে ফেলে তাঁকে ধরতে পারে। </div><div class='p'> <span class="verse" id="V14">14&#160;</span>তারা এসে তাঁকে বলল, গুরু, আমরা জানি, আপনি সত্যবাদী এবং সঠিক ভাবে ঈশ্বরের পথের বিষয় শিক্ষা দিচ্ছেন এবং আপনি কাউকে ভয় পাননা, কারণ আপনি লোকরা কে কি বলল সে কথায় বিচার করবেন না। কিন্তু লোকেদের আপনি ঈশ্বরের সত্য পথের বিষয় শিক্ষা দেন; আচ্ছা বলুন তো কৈসরকে কর দেওয়া উচিত কি না? </div><div class='p'> <span class="verse" id="V15">15&#160;</span>আমরা কর দেবো না কি দেব না? যীশু তাদের ভণ্ডামি বুঝতে পেরে বললেন, <span class='wj'>আমার পরীক্ষা করছ কেন? আমাকে একটা টাকা এনে দাও আমি টাকাটা দেখি।</span> </div><div class='p'> <span class="verse" id="V16">16&#160;</span>তারা টাকাটা আনল; যীশু তাদেরকে বললেন, <span class='wj'>এই মূর্ত্তি ও এই নাম কার?</span> তারা বলল, “কৈসরের।” </div><div class='p'> <span class="verse" id="V17">17&#160;</span>তখন যীশু তাদের বললেন, <span class='wj'>“তবে কৈসরের যা কিছু, তা কৈসরকে দাও, আর ঈশ্বরের যা কিছু, তা ঈশ্বরকে দাও।”</span> তখন এই কথা শুনে তারা আশ্চর্য্য হল। </div><div class='s'>পরকালের বিষয়ে শিক্ষা। </div><div class='p'> <span class="verse" id="V18">18&#160;</span>তারপর সদ্দূকীরা যীশুর কাছে এল এবং তাঁকে জিজ্ঞাসা করলো যারা বলত মানুষ কখনো মৃত্যু থেকে জীবিত হয় না। </div><div class='p'> <span class="verse" id="V19">19&#160;</span>তারা যীশুর কাছে এসে বলল “গুরু মোশি আমাদের জন্য লিখেছেন, কারোর ভাই যদি স্ত্রীকে রেখে মারা যায়, আর তার যদি সন্তান না থাকে, তবে তার ভাই সেই স্ত্রীকে বিয়ে করে নিজের ভাইয়ের বংশ রক্ষা করবে।” </div><div class='p'> <span class="verse" id="V20">20&#160;</span>ভাল, কোনো একটি পরিবারে সাতটি ভাই ছিল; প্রথম জন বিয়ে করে, ছেলেমেয়ে না রেখে মারা গেল। </div><div class='p'> <span class="verse" id="V21">21&#160;</span>পরে দ্বিতীয় ভাই সেই স্ত্রীটিকে বিয়ে করল, কিন্তু সেও ছেলেমেয়ে না রেখে মরে গেল; তৃতীয় ভাইও সেই রকম অবস্থায় মরে গেলো। </div><div class='p'> <span class="verse" id="V22">22&#160;</span>এই ভাবে সাত ভাই বিয়ে করে কোন ছেলেমেয়ে না রেখে মরে যায়; সবার শেষে সেই বউটি ও মরে গেলো। </div><div class='p'> <span class="verse" id="V23">23&#160;</span>শেষ দিনের মৃত্যু থেকে জীবিত হওয়ার দিন ঐ সাত জনের মধ্যে সে কার স্ত্রী হবে? তারা সাতজনই তো তাকে বিয়ে করেছিল। </div><div class='p'> <span class="verse" id="V24">24&#160;</span>যীশু এর উত্তরে তাদের বললেন, <span class='wj'>তোমরা কি ভুল বুঝছ না, কারণ তোমরা না জান শাস্ত্র, না জান ঈশ্বরের ক্ষমতা?</span> </div><div class='p'> <span class="verse" id="V25">25&#160;</span> <span class='wj'>যখন সেই মৃতগুলি জীবিত হয়ে উঠবে, না তারা বিয়ে করবে না তাদের বিয়ে দেওয়া হবে, তারা স্বর্গে দূতদের মতো থাকবে।</span> </div><div class='p'> <span class="verse" id="V26">26&#160;</span> <span class='wj'>মৃত্যু থেকে জীবিত হবার বিষয়ে বলব, এই বিষয়ে মোশির বইতে ঝোপের বিবরণ পড়নি? ঈশ্বর তাঁকে কিভাবে বলেছিলেন, “আমি অব্রাহামের ঈশ্বর, ইসহাকের ঈশ্বরও যাকোবের ঈশ্বর।”</span> </div><div class='p'> <span class="verse" id="V27">27&#160;</span> <span class='wj'>যীশু মৃতদের ঈশ্বর নন, কিন্তু জীবিতদের। তোমরা ভীষণ ভুল করছ।</span> </div><div class='s'>সর্বপ্রধান আজ্ঞার বিষয়ে শিক্ষা। </div><div class='p'> <span class="verse" id="V28">28&#160;</span>আর তাদের একজন ব্যবস্থার শিক্ষক কাছে এসে তাদের তর্ক বিতর্ক করতে শুনলেন এবং যীশু তাদের ঠিকঠিক উত্তর দিচ্ছেন শুনে তাকে জিজ্ঞাসা করলেন, সব আদেশের ভেতরে কোনটী প্রথম? </div><div class='p'> <span class="verse" id="V29">29&#160;</span> <span class='wj'>যীশু উত্তর করলেন, প্রথমটি এই, “হে ইস্রায়েল, শোন; আমাদের ঈশ্বর প্রভু একমাত্র প্রভু;”</span> </div><div class='p'> <span class="verse" id="V30">30&#160;</span> <span class='wj'>“আর তুমি সেই ঈশ্বরকে তোমার সমস্ত হৃদয়, তোমার সমস্ত প্রাণ ও তোমার সমস্ত মন দিয়ে তোমার ঈশ্বর প্রভুকে ভালবাসবে।”</span> </div><div class='p'> <span class="verse" id="V31">31&#160;</span> <span class='wj'>দ্বিতীয়টি এই, “তোমার প্রতিবেশীকে নিজের মত ভালবাসবে” এই দুইটি আদেশের থেকে বড় আর কোন আদেশ নেই।</span> </div><div class='p'> <span class="verse" id="V32">32&#160;</span>ব্যবস্থার শিক্ষক তাঁকে বললেন, ভালোগুরু, আপনি সত্যি বলছেন যে, তিনি এক এবং তিনি ছাড়া অপর কেউ নেই; </div><div class='p'> <span class="verse" id="V33">33&#160;</span>আর সমস্ত হৃদয়, সমস্ত বুদ্ধি, তোমার সমস্ত শক্তি ও ভালবাসা দিয়ে ঈশ্বরকে ভালবাসা এবং প্রতিবেশীকে নিজের মত ভালবাসা সব হোম ও বলিদান থেকে ভালো। </div><div class='p'> <span class="verse" id="V34">34&#160;</span>তখন সে বুদ্ধিমানের মতো উত্তর দিয়েছে শুনে যীশু তাকে বললেন, <span class='wj'>তুমি ঈশ্বরের রাজ্যের খুব কাছাকাছি আছ।</span> এর পরে তাঁকে কোন কথা জিজ্ঞাসা করতে আর কারোর কোনো সাহস হলো না। </div><div class='s'>যীশু কার পুত্র ছিলেন? </div><div class='p'> <span class="verse" id="V35">35&#160;</span>আর ঈশ্বরের গৃহে শিক্ষা দেবার দিনে যীশু উত্তর করে বললেন, <span class='wj'>ব্যবস্থার শিক্ষকরা কিভাবে বলে যে, খ্রীষ্ট দায়ূদের সন্তান?</span> </div><div class='p'> <span class="verse" id="V36">36&#160;</span> <span class='wj'>কারণ দায়ূদ নিজে পবিত্র আত্মার প্রেরণাতেই তিনি এই কথা বললেন, </span> </div><div class='q'><span class='wj'>“প্রভু আমার প্রভুকে বলেছিলেন</span> </div><div class='q2'><span class='wj'>যতক্ষণ না তোমার শত্রুদেরকে</span> </div><div class='q'><span class='wj'>তোমার পায়ের নীচে নিয়ে আসি, </span> </div><div class='q2'><span class='wj'>ততক্ষণ তুমি আমার ডান পাশে বসে থাকবে।”</span> </div><div class='m'> <span class="verse" id="V37">37&#160;</span> <span class='wj'>যখন দায়ূদ নিজেই তাঁকে প্রভু বলেন, তবে তিনি কিভাবে তাঁর ছেলে হলেন?</span> আর সাধারণ লোকে আনন্দের সাথে তাঁর কথা শুনত। </div><div class='s'>অহঙ্কার ও দানশীলতার বিষয়ে শিক্ষা। </div><div class='p'> <span class="verse" id="V38">38&#160;</span> <span class='wj'>আর যীশু নিজের শিক্ষার ভেতর দিয়ে তাদেরকে বললেন, ব্যবস্থার শিক্ষকদের থেকে সাবধানে থেকো, তারা লম্বা লম্বা কাপড় পরে বেড়াতে চায়, </span> </div><div class='p'> <span class="verse" id="V39">39&#160;</span> <span class='wj'>এবং হাটে বাজারে লোকদের শুভেচ্ছা জানায়, সমাজঘরে প্রধান প্রধান আসন এবং ভোজে প্রধান প্রধান জায়গা ভালবাসে।</span> </div><div class='p'> <span class="verse" id="V40">40&#160;</span> <span class='wj'>এই সব লোকেরা বিধবাদের সব বাড়ি দখল করে, আর ছলনা করে বড় বড় প্রার্থনা করে, এই সব লোকেরা বিচারে অনেক বেশি শাস্তি পাবে।</span> </div><div class='s'>বিধবার দান। </div><div class='p'> <span class="verse" id="V41">41&#160;</span>আর তিনি দানের বাক্সের সামনে বসলেন, লোকেরা দানের বাক্সের ভেতরে কিভাবে টাকা রাখছে তা দেখছিলেন। তখন অনেক ধনী লোক তার ভেতরে অনেক কাঁচা টাকা রাখলো। </div><div class='p'> <span class="verse" id="V42">42&#160;</span>এর পরে একজন গরিব বিধবা এসে মাত্র দুইটি পয়সা তাতে রাখলো, যার মূল্য সিকি পয়সা। </div><div class='p'> <span class="verse" id="V43">43&#160;</span>তখন তিনি নিজের শিষ্যদের কাছে ডেকে বললেন, <span class='wj'>আমি তোমাদের সত্যি বলছি দানের বাক্সে যারা পয়সা রাখছে, তাদের সবার থেকে এই গরিব বিধবা বেশি রাখল; </span> </div><div class='p'> <span class="verse" id="V44">44&#160;</span> <span class='wj'>কারণ অন্য সবাই নিজের নিজের বাড়তি টাকা পয়সা থেকে কিছু কিছু রেখেছে, কিন্তু এই বিধবা গরিব মহিলা বেঁচে থাকার জন্য যা ছিল সব কিছু দিয়ে দিলো।</span> </div><ul class='tnav'>
<li><a href='index.htm'>মার্ক</a></li>
<li><a href='MRK11.htm'>&lt;</a></li>
<li><a href='MRK.htm'>12</a></li>
<li><a href='MRK13.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
