<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী লেবীয় 19</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>লেবীয়</a></li>
<li><a href='LEV18.htm'>&lt;</a></li>
<li><a href='LEV.htm'>19</a></li>
<li><a href='LEV20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>পবিত্র আচরণের বিষয়ে নিয়ম। </div><div class='p'> <span class="verse" id="V1">1&#160;</span>আর সদাপ্রভু মোশিকে বললেন,  <span class="verse" id="V2">2&#160;</span>“তুমি ইস্রায়েল সন্তানদের সমস্ত মণ্ডলীকে বল, তাদেরকে বল, ‘তোমরা পবিত্র হও, কারণ আমি সদাপ্রভু তোমাদের ঈশ্বর পবিত্র।  <span class="verse" id="V3">3&#160;</span>তোমরা প্রত্যেকে নিজেদের মাকে ও নিজেদের বাবাকে ভয় কর এবং আমার বিশ্রামদিন সব পালন কর; আমি সদাপ্রভু তোমাদের ঈশ্বর।  <span class="verse" id="V4">4&#160;</span>তোমরা অযোগ্য প্রতিমাদের দিকে ফের না ও নিজেদের জন্যে ছাঁচে ঢালা দেবতা তৈরী কর না; আমি সদাপ্রভু তোমাদের ঈশ্বর।  <span class="verse" id="V5">5&#160;</span>আর যখন তোমরা সদাপ্রভুর উদ্দেশ্যে মঙ্গলের বলিদান কর, তখন গ্রাহ্য হবার জন্যে বলিদান কর।  <span class="verse" id="V6">6&#160;</span>তোমাদের বলিদানের দিনের ও তার পর দিনের তা খেতে হবে; তৃতীয় দিন পর্যন্ত যা বাকি থাকে, তা আগুনে পোড়াতে হবে।  <span class="verse" id="V7">7&#160;</span>তৃতীয় দিনের যদি কেউ তার কিছুটা খায়, তবে তা ঘৃণিত; তা অগ্রাহ্য হবে  <span class="verse" id="V8">8&#160;</span>এবং যে তা খায়, তাকে নিজের অপরাধ বহন করতে হবে; কারণ সে সদাপ্রভুর পবিত্র বস্তু অপবিত্র করেছে; সেই প্রাণী নিজের লোকদের মধ্য থেকে উচ্ছেদ হবে।  <span class="verse" id="V9">9&#160;</span>আর তোমরা যখন নিজেদের ভূমির শস্য কাট, তখন তুমি ক্ষেত্রের কোণে অবস্থিত শস্য সম্পূর্ণ কেটো না এবং তোমার ক্ষেতে পড়ে থাকা শস্য কুড়িও না।  <span class="verse" id="V10">10&#160;</span>আর তুমি নিজের আঙ্গুরক্ষেতের পড়ে থাকা আঙ্গুরফল জড়ো কর না এবং আঙ্গুরক্ষেতে পড়ে থাকা আঙ্গুরফল কুড়িও না, তুমি দুঃখী ও বিদেশীদের জন্য তা ত্যাগ কর; আমি সদাপ্রভু তোমাদের ঈশ্বর।  <span class="verse" id="V11">11&#160;</span>তোমরা চুরি কর না এবং একে অপরকে বঞ্চনা কর না ও মিথ্যা কথা বল না।  <span class="verse" id="V12">12&#160;</span>আর আমার নাম নিয়ে মিথ্যা শপথ কর না, করলে তোমার ঈশ্বরের নাম অপবিত্র করা হয়; আমি সদাপ্রভু।  <span class="verse" id="V13">13&#160;</span>তুমি নিজের প্রতিবেশীর ওপর অত্যাচার কর না এবং তার জিনিস অপহরণ কর না। বেতনজীবীর বেতন সকাল পর্যন্ত সমস্ত রাত্রি রেখো না।  <span class="verse" id="V14">14&#160;</span>তুমি বধিরকে শাপ দিও না ও অন্ধের সামনে বাধাজনক জিনিস রেখো না, কিন্তু তোমার ঈশ্বরকে ভয় কর; আমি সদাপ্রভু।  <span class="verse" id="V15">15&#160;</span>তোমার বিচারে অন্যায় কর না। তুমি গরিবের পক্ষপাত কর না ও ধনবানের সম্মান কর না; তুমি ধার্ম্মিকতায় প্রতিবেশীর বিচার নিষ্পন্ন কর।  <span class="verse" id="V16">16&#160;</span>তুমি মিথ্যা পরচর্চা নিজের লোকদের মধ্যে চারিদিকে ভ্রমণ কর না এবং তোমার প্রতিবেশীর রক্তপা<a href="#FN1" class="notemark">*<span class="popup"> অন্য লোকেদের জীবনের বিপদের জন্য কিছু কোর না </span></a>তের জন্য উঠে দাঁড়িও না; আমি সদাপ্রভু।  <span class="verse" id="V17">17&#160;</span>তুমি হৃদয়ের মধ্যে নিজের ভাইকে ঘৃণা কর না; তুমি অবশ্য নিজের প্রতিবেশীকে অনুযোগ করবে, তাতে তার জন্য পাপ বহন করবে না।  <span class="verse" id="V18">18&#160;</span>তুমি নিজের জাতির সন্তানদের ওপরে প্রতিহিংসা কি ঘৃণা কর না, বরং নিজের প্রতিবেশীকে নিজের মত ভালবাসবে; আমি সদাপ্রভু।  <span class="verse" id="V19">19&#160;</span>তোমরা আমার নিয়ম সব পালন কর। তুমি ভিন্ন ভিন্ন প্রকার পশুর সঙ্গে নিজের পশুদেরকে সংসর্গ করতে দিও না; তোমার এক ক্ষেতে দুই প্রকার বীজ বুন না এবং দুই প্রকার সুতোয় মেশানো পোশাক গায়ে দিও না।  <span class="verse" id="V20">20&#160;</span>আর মূল্য দ্বারা কিংবা অন্যভাবে মুক্ত হয়নি, এমন যে বাগদত্তা দাসী, তার সঙ্গে যদি কেউ সংসর্গ করে, তবে তারা দণ্ডনীয় হবে; তাদের প্রাণদণ্ড হবে না, কারণ সে মুক্ত নয়।  <span class="verse" id="V21">21&#160;</span>আর সেই পুরুষ সমাগম তাঁবুর দরজায় সদাপ্রভুর উদ্দেশ্যে নিজের দোষের বলি অর্থাৎ দোষার্থক বলির জন্য মেষ আনবে;  <span class="verse" id="V22">22&#160;</span>আর যাজক সদাপ্রভুর সামনে সেই দোষের বলির মেষের দ্বারা তার করা পাপের প্রায়শ্চিত্ত করবে; তাতে পাপের ক্ষমা হবে।  <span class="verse" id="V23">23&#160;</span>আর তোমরা দেশে প্রবেশ করলে যখন ফল খাওয়ার জন্য সব প্রকার বৃক্ষ রোপণ করবে, তখন তার ফল নিষিদ্ধ বলে গণ্য করবে, তিন বছর দিন তা তোমাদের জন্যে নি<a href="#FN2" class="notemark">†<span class="popup"> রীতি অনুযায়ী শুচিশুদ্ধ নয় </span></a>ষিদ্ধ থাকবে, তা খেও না।  <span class="verse" id="V24">24&#160;</span>পরে চতুর্থ বছরে তার সমস্ত ফল সদাপ্রভুর ধন্যবাদের উপহাররূপে পবিত্র হবে।  <span class="verse" id="V25">25&#160;</span>আর পঞ্চম বছরে তোমরা তার ফল খাবে; তাতে তোমাদের জন্যে প্রচুর ফল উৎপন্ন হবে; আমি সদাপ্রভু তোমাদের ঈশ্বর।  <span class="verse" id="V26">26&#160;</span>তোমরা রক্তের সঙ্গে কোনো জিনিস খেও না; অবিদ্যা কিম্বা গণকের বিদ্যা ব্যবহার কর না।  <span class="verse" id="V27">27&#160;</span>তোমরা নিজেদের মাথার শেষের চুল মন্ডলাকার কর না ও নিজেদের দাড়ির কোণ কেটো না।  <span class="verse" id="V28">28&#160;</span>মৃত লোকের জন্য নিজেদের অঙ্গে কেটো না ও শরীরে উলকি চিহ্ন দিও না; আমি সদাপ্রভু।  <span class="verse" id="V29">29&#160;</span>তুমি নিজের মেয়েকে বেশ্<a href="#FN3" class="notemark">‡<span class="popup"> লেবীয়র ধর্মীয় প্রথাগত বেশ্যাবৃত্তি 19:29 কনানীয় ধর্মের মন্দিরে বেশ্যাগণ উপাসনাকারীদের সঙ্গে সহবাস করত এই উদ্দেশ্যে, যাতে করে তাদের জমি এবং পশুপাল সমূহ উর্বরাসম্পন্ন হয় এই ধরণের ব্যক্তিকে কনানীয় মন্দিরগুলোতে দেখা যেত, যেখানে উর্বরা প্রযুক্ত দেব-দেবীর পূজো করা হত বিশ্বাস করা হত যে এই ধরণের বেশ্যার সঙ্গে সহবাস করলে জমি এবং পশুপাল সমূহকে উর্বরাসম্পন্ন করবে </span></a>যা হতে দিয়ে অপবিত্র কর না, পাছে দেশ ব্যভিচারী হয়ে পড়ে ও দেশ খারাপ কাজে পূর্ণ হয়।  <span class="verse" id="V30">30&#160;</span>তোমরা অবশ্যই আমার বিশ্রামদিন পালন কোরো এবং আমার সমাগম তাঁবুর পবিত্র স্থান সম্মান কোরো; আমি সদাপ্রভু।  <span class="verse" id="V31">31&#160;</span>তোমরা ভূতড়িয়াদের ও গুণীদের অভিমুখ হয়ো না, তাদের কাছে খোঁজ কর না, করলে নিজেদেরকে অশুচি করবে; আমি সদাপ্রভু তোমাদের ঈশ্বর।  <span class="verse" id="V32">32&#160;</span>তুমি ধূসর রঙের চুলের প্রাচীনের সামনে উঠে দাঁড়াবে, বৃদ্ধ লোককে সম্মান করবে ও নিজের ঈশ্বরের প্রতি ভয় রাখবে; আমি সদাপ্রভু।  <span class="verse" id="V33">33&#160;</span>আর কোনো বিদেশী লোক যদি তোমাদের দেশে তোমাদের সঙ্গে বাস করে, তোমরা তার প্রতি উপদ্রব কর না।  <span class="verse" id="V34">34&#160;</span>তোমাদের কাছে তোমাদের স্বদেশীয় লোক যেমন তোমাদের সঙ্গে বসবাসকারী বিদেশী লোকও তেমনি হবে; তুমি তাকে নিজের মত ভালবাসবে; কারণ মিশর দেশে তোমরাও বিদেশী ছিলে; আমি সদাপ্রভু তোমাদের ঈশ্বর।  <span class="verse" id="V35">35&#160;</span>তোমরা বিচার কিংবা পরিমাণ কিংবা বাটখারা কিংবা পরিমাপের বিষয়ে অন্যায় কর না।  <span class="verse" id="V36">36&#160;</span>তোমরা সঠিক দাঁড়ি, সঠিক বাটখারা, সঠিক ঐফা ও সঠিক হিন রাখবে; আমি সদাপ্রভু তোমাদের ঈশ্বর, যিনি মিশর দেশ থেকে তোমাদেরকে এনেছেন।  <span class="verse" id="V37">37&#160;</span>আর তোমরা আমার সমস্ত নিয়ম ও আমার সমস্ত শাসন মেনে চল, পালন কর; আমি সদাপ্রভু’।” </div><ul class='tnav'>
<li><a href='index.htm'>লেবীয়</a></li>
<li><a href='LEV18.htm'>&lt;</a></li>
<li><a href='LEV.htm'>19</a></li>
<li><a href='LEV20.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">19:16</a>
 <span class="ft">অন্য লোকেদের জীবনের বিপদের জন্য কিছু কোর না </span></p>
<p class="f" id="FN2"><span class="notemark">†</span><a class="notebackref" href="#V23">19:23</a>
 <span class="ft">রীতি অনুযায়ী শুচিশুদ্ধ নয় </span></p>
<p class="f" id="FN3"><span class="notemark">‡</span><a class="notebackref" href="#V29">19:29</a>
 <span class="ft">লেবীয়র ধর্মীয় প্রথাগত বেশ্যাবৃত্তি 19:29 কনানীয় ধর্মের মন্দিরে বেশ্যাগণ উপাসনাকারীদের সঙ্গে সহবাস করত এই উদ্দেশ্যে, যাতে করে তাদের জমি এবং পশুপাল সমূহ উর্বরাসম্পন্ন হয় এই ধরণের ব্যক্তিকে কনানীয় মন্দিরগুলোতে দেখা যেত, যেখানে উর্বরা প্রযুক্ত দেব-দেবীর পূজো করা হত বিশ্বাস করা হত যে এই ধরণের বেশ্যার সঙ্গে সহবাস করলে জমি এবং পশুপাল সমূহকে উর্বরাসম্পন্ন করবে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
