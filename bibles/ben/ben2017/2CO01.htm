<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী 2 করিন্থীয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>2 করিন্থীয়</a></li>
<li><a href='1CO16.htm'>&lt;</a></li>
<li><a href='2CO.htm'>1</a></li>
<li><a href='2CO02.htm'>&gt;</a></li>
</ul>
<div class="main">
<div class='mt'>2 করিন্থীয় </div><div class='is'>গ্রন্থস্বত্ব </div><div class='ip'>পৌল তার জীবনের এক অসহায় দিনের 2 করিন্থীয় লিখেছিলেন। তিনি জেনেছিলেন যে করিন্থে মণ্ডলী সংঘর্ষ করছিল, এবং তিনি ব্যবস্থা নিতে চাইলেন বিশ্বাসীদের ওই স্থানীয় কাঠামোতে ঐক্য বজায় রাখতে। পৌল যখন পত্রটি লিখলেন, তখন করিন্থের বিশ্বাসীদের প্রতি তার প্রেমের কারণে তিনি পীড়া তথা ক্রোধ অনুভব করলেন। পীড়া মানুষের ক্ষেত্রে দুর্বলতা প্রকাশ করে, কিন্তু ঈশ্বরের ক্ষেত্রে প্রাচুর্যতা “আমার অনুগ্রহ তোমার পক্ষে যথেষ্ট, কারণ আমার শক্তি দুর্বলতায় সিদ্ধি পায়” (2 করিন্থীয় 12:7-10)। পত্রের মধ্যে পৌল তার সেবাকার্য্য এবং প্রেরিত সংক্রান্ত কতৃত্বকে তীব্রভাবে পক্ষালম্বন করেন। তিনি পত্রটি শুরু করেন ঘটনাকে সুনিশ্চিত কোরে যে তিনি ঈশ্বরের ইচ্ছায় খ্রীষ্টের একজন প্রেরিত হচ্ছেন (2 করিন্থীয় 1:1)। পৌলের পত্রটি প্রেরিত এবং খ্রিষ্টীয় বিশ্বাস সম্পর্কে বহু কিছু প্রকাশ করে। </div><div class='is'>রচনার সময় এবং স্থান </div><div class='ip'>আনুমাণিক 55 থেকে 56 খ্রিষ্টাব্দের মধ্যবর্তী সময়। </div><div class='ip'>করিন্থীয়দের প্রতি পৌলের দ্বিতীয় পত্রটি মাকিদনিয়া থেকে লেখা হয়েছিল। </div><div class='is'>গ্রাহক </div><div class='ip'>পত্রটি করিন্থের ঈশ্বরের মণ্ডলী এবং তাদের উদ্ধেশ্যে সম্বোধিত করা হয়েছিল যারা এশিয়া নামক একটি রোমীয় প্রদেশে বাস করত যার রাজধানী ছিল করিন্থ। </div><div class='is'>উদ্দেশ্য </div><div class='ip'>এই পত্রটি রচনার ক্ষেত্রে পৌলের মনে নানান উদ্দেশ্য ছিল, পৌলের দ্বারা অনুভূত স্বস্তি এবং আনন্দ প্রকাশ করতে, কারণ করিন্থীয়রা তার বেদনাদায়ক পত্রটির প্রতি অনুকুল সাড়া দিয়েছিল (1:3-4; 7:8-9, 12:13), তাদেরকে জানতে দিতে যে তিনি এশিয়া প্রদেশের মধ্য দিয়ে যেতে গিয়ে সমস্যা ভোগ করেছিলেন (1:8 11), তাদের বলতে আহত পক্ষদের ক্ষমা করতে (2:5-11), তাদের সাবধান করতে তারা যেন অবিশ্বাসীদের সঙ্গে অসমভাবে যোয়ালিতে বদ্ধ না হয় (6:14-7:10), তাদের নিকট খ্রিষ্টিয় সেবাকার্যের প্রকৃত প্রকৃতি এবং মহান আহ্বানকে ব্যাখ্যা করতে (2:14-7:4), করিন্থীয়দের দানের অনুগ্রহ সম্বন্ধে শিক্ষা দিতে এবং সুনিশ্চিত করতে যে তারা যিরুশালেমে দরিদ্র খ্রীষ্টানদের জন্য সংগ্রহের কার্য যেন সম্পূর্ণ করে (অধ্যায় 8, 9)। </div><div class='is'>বিষয় </div><div class='ip'>পৌলের দ্বারা তার প্রেরিতত্তের পক্ষ সমর্থন </div><div class='iot'>রূপরেখা </div><div class='io'>1. তার সেবাকার্য়ের ওপরে পৌলের ব্যাখ্যা — 1:1-7:16 </div><div class='io'>2. যিরুশালেমে দরিদ্রদের জন্য সংগ্রহ — 8:1-9:15 </div><div class='io'>3. পৌল দ্বারা তার কতৃত্ত্বের পক্ষ সমর্থন — 10:1-13:10 </div><div class='io'>4. ত্রিত্ববাদী আশ্বীর্বাদের সাথে উপসংহার — 13:11-14  
</div><div class='chapterlabel' id="V0"> 1</div><div class='s'>শুভেচ্ছা ও ঈশ্বরের ধন্যবাদ। </div><div class='p'> <span class="verse" id="V1">1&#160;</span>আমি পৌল, ঈশ্বরের ইচ্ছায় খ্রীষ্ট যীশুর প্রেরিত হয়েছি এবং ভাই তীমথিয় ও করিন্থ শহরে ঈশ্বরের যে আছে মণ্ডলী এবং সমস্ত আখায়া প্রদেশে যে সমস্ত পবিত্র লোক আছেন, তাঁদের সবার কাছে এই চিঠি লিখলাম।  <span class="verse" id="V2">2&#160;</span>আমাদের পিতা ঈশ্বর এবং প্রভু যীশু খ্রীষ্টের অনুগ্রহ ও শান্তি তোমাদের সহবর্ত্তী হোক। </div><div class='s'>সমস্ত সান্ত্বনার ঈশ্বর। </div><div class='p'> <span class="verse" id="V3">3&#160;</span>ধন্য আমাদের প্রভু যীশু খ্রীষ্টের ঈশ্বরও পিতা, তিনিই দয়ার পিতা এবং সব সান্ত্বনার ঈশ্বর;  <span class="verse" id="V4">4&#160;</span>তিনি সব দুঃখ কষ্টের দিন আমাদের সান্ত্বনা দেন, যেন আমরা নিজেরাও ঈশ্বর থেকে যে সান্ত্বনা পাই সেই সান্ত্বনা দিয়ে অন্যদেরকেও সান্ত্বনা দিতে পারি।  <span class="verse" id="V5">5&#160;</span>কারণ খ্রীষ্টের দুঃখভোগের মত যেমন আমাদের প্রচুর পরিমাণে দুঃখ কষ্ট পেতে হয়, তেমনি খ্রীষ্টের মাধ্যমে আমরাও প্রচুর পরিমাণে সান্ত্বনা পাই।  <span class="verse" id="V6">6&#160;</span>কিন্তু যদি আমরা দুঃখ কষ্ট পাই তবে সেটা তোমাদের সান্ত্বনা ও পরিত্রানের জন্য; অথবা যদি আমরা সান্ত্বনা পাই, তবে সেটা তোমাদের সান্ত্বনার জন্য; যখন তোমরা সেই দুঃখ কষ্ট আমাদের মত ভোগ করবে তখন এই সান্ত্বনা ধৈর্য্যের সঙ্গে সহ্য করতে সাহায্য করবে।  <span class="verse" id="V7">7&#160;</span>এবং তোমাদের ওপর আমাদের দৃঢ় আশা আছে; কারণ আমরা জানি তোমরা যেমন দুঃখ কষ্টের ভাগী, তেমনি সান্ত্বনারও সহভাগী।  <span class="verse" id="V8">8&#160;</span>কারণ, হে ভাইয়েরা, আমাদের ইচ্ছা ছিল না যে তোমাদের এই বিষয়গুলি অজানা থাকুক যে, এশিয়ায় আমরা কত কষ্টে পড়েছিলাম, সেখানে আমরা অত্যন্ত দুঃখ কষ্টে এবং সহ্যের অতিরিক্ত চাপে পড়ে, এমনকি আমরা জীবনের আশাও ছেড়ে দিয়েছিলাম;  <span class="verse" id="V9">9&#160;</span>সত্যিই, আমরা ভেবেছিলাম যে আমরা এবার মারা যাবো। কিন্তু এই অবস্থা আমাদের জন্যই হয়েছিল যেন আমরা নিজেদের ওপর নির্ভর না করে ঈশ্বরের উপরে নির্ভর করি যিনি মৃতদের জীবিত করেন।  <span class="verse" id="V10">10&#160;</span>তিনিই এত বড় মৃত্যু থেকে আমাদের উদ্ধার করেছেন এবং তিনি আবার আমাদের উদ্ধার করবেন। আমরা তাঁরই উপর দৃঢ় প্রত্যাশা করেছি যে, আর তাই তিনি আমাদের ভবিষ্যতেও উদ্ধার করবেন;  <span class="verse" id="V11">11&#160;</span>আর তোমরাও আমাদের জন্য প্রার্থনা করে সাহায্য করছ, যেন অনেকের প্রার্থনার ফলে আমরা অনুগ্রহে পূর্ণ যে দয়া (বা দান) পেয়েছি তার জন্য ঈশ্বরকে অনেকেই ধন্যবাদ দেবে। </div><div class='s'>পৌলের করিন্থে যাওয়ার পরিকল্পনা। </div><div class='p'> <span class="verse" id="V12">12&#160;</span>এখন আমাদের গর্বের বিষয় হলো এই যে, মানুষের বিবেক সাক্ষ্য দিচ্ছে, ঈশ্বরের দেওয়া পবিত্রতায় ও সরলতায় এবং ঈশ্বরের অনুগ্রহে আমরা পৃথিবীতে এবং তোমাদের মধ্যে জীবন কাটিয়েছি কিন্তু জাগতিক জ্ঞানের পরিচালনায় নয়।  <span class="verse" id="V13">13&#160;</span>আর আমরা এমন কোন কিছুর বিষয়ে লিখছি না, একমাত্র তাই লিখছি যা তোমরা পাঠ করও সেই বিষয়ে স্বীকার কর, আর আশাকরি, তোমরা শেষ পর্যন্ত তা স্বীকার করবে।  <span class="verse" id="V14">14&#160;</span>সত্যিই তোমরা যেমন কিছুটা আমাদের মনে কর যে আমরাই তোমাদের গর্ভের কারণ, প্রভু যীশুর আসার দিনের তোমরাও ঠিক সেই একইভাবে আমাদের গর্বের কারণ হবে।  <span class="verse" id="V15">15&#160;</span>আর আমার এইগুলির ওপর দৃঢ় বিশ্বাস ছিল বলেই, আমি আগেই তোমাদের কাছে যাব বলে ঠিক করেছিলাম, যেন তোমরা দ্বিতীয়বার আশীর্বাদ প্রাপ্ত হও;  <span class="verse" id="V16">16&#160;</span>আর আমার পরিকল্পনা ছিল যে মাকিদনিয়ায় যাওয়ার পথে আমি তোমাদের শহর হয়ে যাব এবং পরে মাকিদনিয়া থেকে পুনরায় তোমাদের শহর হয়ে যাব, আর পরে তোমরা যিহূদিয়ায় যাওয়ার পথে আমাকে এগিয়ে দিয়ে আসবে।  <span class="verse" id="V17">17&#160;</span>আমি যখন পরিকল্পনা করছিলাম তখন কি আমি অস্থির হয়েছিলাম? অথবা আমি কি সাধারণ মানুষের মত পরিকল্পনা করেছিলাম যে আমি একই দিনের হ্যাঁ হ্যাঁ আবার না না বলে থাকি?  <span class="verse" id="V18">18&#160;</span>কিন্তু ঈশ্বর বিশ্বস্ত তেমনি তোমাদের জন্য আমাদের কথা হ্যাঁ আবার না হয় না।  <span class="verse" id="V19">19&#160;</span>কারণ ঈশ্বরের পুত্র যীশু খ্রীষ্ট যাকে সিলবান, তীমথি এবং আমি তোমাদের কাছে প্রচার করেছি, তিনি হ্যাঁ বা না হননি, কিন্তু সবদিন হ্যাঁ হয়েছেন।  <span class="verse" id="V20">20&#160;</span>কারণ ঈশ্বরের সব প্রতিজ্ঞা তাঁর মধ্যেই হ্যাঁ হয়, সেইজন্য তাঁর মাধ্যমে আমরা আমেন বলি, যেন আমাদের মাধ্যমে ঈশ্বরের গৌরব হয়।  <span class="verse" id="V21">21&#160;</span>আর যিনি তোমাদের সঙ্গে আমাদের খ্রীষ্টে যুক্ত করেছেন এবং আমাদের অভিষিক্ত করেছেন, তিনি হলেন ঈশ্বর;  <span class="verse" id="V22">22&#160;</span>আর তিনি আমাদের শীলমোহর দিয়েছেন এবং পরে কি দেবেন তার বায়না হিসাবে আমাদের হৃদয়ে পবিত্র আত্মা দিয়েছেন।  <span class="verse" id="V23">23&#160;</span>কিন্তু আমি নিজের প্রাণের ওপরে দিব্যি রেখে এবং ঈশ্বরকে সাক্ষী করে বলছি, তোমাদের মমতা দিতে আমি করিন্থে আসেনি।  <span class="verse" id="V24">24&#160;</span>কারণ এটা নয় যে আমরা তোমাদের বিশ্বাসের ওপরে নিয়ন্ত্রণ করছি বরং আমরা তোমাদের সঙ্গে কাজ করছি যাতে তোমরা আনন্দ পাও, কারণ তোমরা বিশ্বাসের ওপর দাঁড়িয়ে আছ। </div><ul class='tnav'>
<li><a href='index.htm'>2 করিন্থীয়</a></li>
<li><a href='1CO16.htm'>&lt;</a></li>
<li><a href='2CO.htm'>1</a></li>
<li><a href='2CO02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
