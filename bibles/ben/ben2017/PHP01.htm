<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী ফিলিপীয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ফিলিপীয়</a></li>
<li><a href='EPH06.htm'>&lt;</a></li>
<li><a href='PHP.htm'>1</a></li>
<li><a href='PHP02.htm'>&gt;</a></li>
</ul>
<div class="main">
<div class='mt'>ফিলিপীয় </div><div class='is'>গ্রন্থস্বত্ব </div><div class='ip'>পৌল (1:1) পদে দাবি করেন তিনি এটাকে লিখেছেন এবং ভাষা, শৈলীর সমস্ত অভ্যন্তরীণ বৈশিষ্ট্য সমূহ ও ঐতিহাসিক ঘটনাবলী এটাকে সমর্থন করে। আদি মণ্ডলী আবারও পৌলাইন গ্রন্থস্বত্ব এবং কতৃত্বর সম্পর্কে নিরন্তরভাবে কথা বলে। ফিলিপীয়দের প্রতি পত্রটি খ্রীষ্টের মনোভাবকে স্থাপন করে (2:1-11)। এমনকি যদিও পৌল একজন বন্দী ছিলেন যখন তিনি ফিলিপীয় লিখেছিলেন, তিনি আনন্দে পরিপূর্ণ ছিলেন। ফিলিপীয় আমাদের শিক্ষা দেয় যে খ্রীষ্টানগণ সুখী হতে পারে এমনকি যদিও আমরা কঠিন এবং কষ্টদায়ক পরিস্থিতির মধ্যেও থাকি। আমরা এই কারণে আনন্দিত হই যেহেতু খ্রীষ্টের মধ্যে আমাদের আশা আছে। </div><div class='is'>রচনার সময় এবং স্থান </div><div class='ip'>আনুমাণিক 61 খ্রিষ্টাব্দের মধ্যবর্তী সময়। </div><div class='ip'>পৌল রোম থেকে ফিলিপীয় লিখেছিলেন যখন তিনি সেখানে বন্দী ছিলেন। ফিলিপীয়দের প্রতি লেখা পত্রটি ইফাফ্রোদিতাসের দ্বারা বিতরণ করা হয়েছিল, যিনি ফিলিপীয় মণ্ডলী থেকে আর্থিক সাহায্য নিয়ে রোমে পৌলের নিকট এসেছিলেন (ফিলিপীয় 4:18)। কিন্তু রোমে তার দিনের, ইফাফ্রোদিতাস অসুস্থ হয়ে পড়েছিলেন, যার ফলে তার গৃহে প্রত্যাবর্তনে বিলম্ব হয় এবং তাই, পত্রটির বিতরণেও (2:26-27)। </div><div class='is'>গ্রাহক </div><div class='ip'>ফিলিপীয়র মধ্যে খ্রীষ্টান মণ্ডলী যা মাকিদনিয়া জেলার মধ্যে মুখ্য শহরগুলোর মধ্যে অন্যতম ছিল। </div><div class='is'>উদ্দেশ্য </div><div class='ip'>পৌল চেয়েছিলেন মন্ডলীদের জানতে তার বন্দীদশায় বিষয়গুলো কিভাবে অগ্রসর হচ্ছিল (1:12-26) এবং তার পরিকল্পনা কি হত, যদি তিনি মুক্ত হতেন (ফিলিপীয় 2:23-24)। মনে হয় মণ্ডলীর মধ্যে কোনো বিবাদ এবং বিভাজন হয়ে থাকবে এবং তাই প্রেরিত ঐক্যের উদ্দেশ্যে বিনম্রতাকে উত্সাহিত করতে পত্র লেখেন। পাস্টর সংক্রান্ত ধর্মতাত্তিক পৌল, নকারাত্মক শিক্ষা এবং কতিপয় মিথ্যা শিক্ষকদের পরিনাম সমূহর শিরশ্ছেদ করতে পত্র লেখেন (3:2-3), পৌল মণ্ডলীর নিকটে তীমথিকে প্রশংসা করতে তথা মণ্ডলীকে ইফাফ্রোদিতাসের স্বাস্থ্য এবং পরিকল্পনা সম্বন্ধে তথ্য দিতে পত্র লিখেছিলেন (2:9-30) এবং আবারও তাদের দ্বারা তার চিন্তা করার জন্য এবং তাদের প্রদত্ত উপহারের জন্য মণ্ডলীকে ধন্যবাদ দিতেও লিখেছিলেন (4:10-20)। </div><div class='is'>বিষয় </div><div class='ip'>আনন্দে পরিপূর্ণ জীবন </div><div class='iot'>রূপরেখা </div><div class='io'>1. অভিবাদন — 1:1, 2 </div><div class='io'>2. পৌলের পরিস্থিতি এবং মণ্ডলীর জন্য উত্সাহবর্ধন — 1:3-2:30 </div><div class='io'>3. মিথ্যা শিক্ষার বিরুদ্ধে সাবধানবাণী — 3:1-4:1 </div><div class='io'>4. চূড়ান্ত উপদেশদান — 4:2-9 </div><div class='io'>5. ধন্যবাদের বাক্য — 4:10-20 </div><div class='io'>6. চূড়ান্ত অভিবাদন — 4:21-23  
</div><div class='chapterlabel' id="V0"> 1</div><div class='s'>ভালো ব্যবহার। ফিলিপীয়দের কাছে নানা ধরনের আশ্বাস বাক্য। </div><div class='p'> <span class="verse" id="V1">1&#160;</span>পৌল ও তীমথিয়, খ্রীষ্ট যীশুর দাস, খ্রীষ্ট যীশুতে যত পবিত্র লোক ফিলিপীতে আছেন, তাঁদের এবং, পালকদের পরিচারকদের ও খ্রীষ্টে পবিত্র জনেদের কাছে।  <span class="verse" id="V2">2&#160;</span>আমাদের পিতা ঈশ্বরও প্রভু যীশু খ্রীষ্ট থেকে অনুগ্রহ ও শান্তি তোমাদের প্রতি আসুক। </div><div class='s'>ধন্যবাদ জ্ঞাপন এবং প্রার্থনা। </div><div class='p'> <span class="verse" id="V3">3&#160;</span>তোমাদের কথা মনে করে আমি ঈশ্বরকে ধন্যবাদ দিই,  <span class="verse" id="V4">4&#160;</span>সবদিন আমি তোমাদের জন্য প্রার্থনা করি, এটাই হল সবদিন এক আনন্দের প্রার্থনা;  <span class="verse" id="V5">5&#160;</span>আমি প্রথম দিন থেকে আজ পর্যন্ত সুসমাচারের পক্ষে তোমাদের সহভাগীতায় আছি।  <span class="verse" id="V6">6&#160;</span>এতে আমার দৃঢ় বিশ্বাস এই যে, তোমাদের মধ্যে যিনি ভালো কাজ শুরু করেছেন, তিনি যীশু খ্রীষ্টের আসবার দিন পর্যন্ত তা সম্পূর্ণ করবেন।  <span class="verse" id="V7">7&#160;</span>আর তোমাদের সবার বিষয়ে আমার এই চিন্তা করাই উচিত; কারণ আমি তোমাদেরকে মনের মধ্যে রাখি; কারণ আমার কারাগারে থাকা এবং সুসমাচারের পক্ষে ও সততা সম্বন্ধে তোমরা সবাই আমার সাথে অনুগ্রহের সহভাগী হয়েছ।  <span class="verse" id="V8">8&#160;</span>ঈশ্বর আমার সাক্ষী যে, খ্রীষ্ট যীশুর ভালবাসায় আমার হৃদয় তোমাদের সবার জন্য কেমন আকাঙ্ক্ষী।  <span class="verse" id="V9">9&#160;</span>আর আমি এই প্রার্থনা করি যেন, তোমাদের ভালবাসা যেন সব রকম ও সম্পূর্ণ বিচার বুদ্ধিতে আরো আরো বৃদ্ধি পায়;  <span class="verse" id="V10">10&#160;</span>এই ভাবে তোমরা যেন, যা যা বিভিন্ন ধরনের, তা পরীক্ষা করে চিনতে পার, খ্রীষ্টের দিন পর্যন্ত যেন তোমরা শুদ্ধ ও নির্দোষ থাক,  <span class="verse" id="V11">11&#160;</span>যেন সেই ধার্মিকতার সেই ফলে পূর্ণ হও, যা যীশু খ্রীষ্টের মাধ্যমে পাওয়া যায়, এই ভাবে যেন ঈশ্বরের গৌরব ও প্রশংসা হয়। </div><div class='s'>খ্রীষ্টেতে পৌলের বন্দী। </div><div class='p'> <span class="verse" id="V12">12&#160;</span>এখন হে ভাইয়েরা, আমার ইচ্ছা এই যে, তোমরা জান, আমার সম্বন্ধে যা যা ঘটেছে, তার মাধ্যমে সুসমাচারের প্রচারের কাজ এগিয়ে গেছে;  <span class="verse" id="V13">13&#160;</span>বিশেষভাবে সব প্রাসাদ রক্ষীবাহিনী এবং অন্য সবাই জানে যে আমি খ্রীষ্ট বিশ্বাসী বলে কারাগারে রয়েছি;  <span class="verse" id="V14">14&#160;</span>এবং প্রভুতে বিশ্বাসী অনেক ভাই আমার কারাবাসের কারণে দৃঢ়বিশ্বাসী হয়ে নির্ভয়ে ঈশ্বরের বাক্য বলতে অধিক সাহসী হয়েছে।  <span class="verse" id="V15">15&#160;</span>কেউ কেউ ঈর্ষা এবং বিবাদের মনোভাবের সঙ্গে, আর কেউ কেউ ভালো ইচ্ছার সঙ্গে খ্রীষ্টকে প্রচার করছে।  <span class="verse" id="V16">16&#160;</span>এই লোকেদের মনে ভালবাসা আছে বলেই তারা খ্রীষ্টের বিষয়ে প্রচার করছে, কারণ জানে যে, আমি সুসমাচারের পক্ষে সমর্থন করতে নিযুক্ত রয়েছি।  <span class="verse" id="V17">17&#160;</span>কিন্তু ওরা স্বার্থপরভাবে এবং অপবিত্রভাবে খ্রীষ্টকে প্রচার করছে, তারা মনে করছে যে আমার কারাবাস আরো কষ্টকর করবে।  <span class="verse" id="V18">18&#160;</span>তবে কি? উভয় ক্ষেত্রেই, কিনা ভণ্ডামিতে অথবা সত্যভাবে, যে কোনো ভাবে হোক, খ্রীষ্ট প্রচারিত হচ্ছেন; আর এতেই আমি আনন্দ করছি, হ্যাঁ, আমি আনন্দ করব।  <span class="verse" id="V19">19&#160;</span>কারণ আমি জানি, তোমাদের প্রার্থনা এবং যীশু খ্রীষ্টের আত্মার যোগদানের মাধ্যমে এটা আমার পরিত্রানের স্বপক্ষে হবে।  <span class="verse" id="V20">20&#160;</span>এই ভাবে আমার ঐকান্তিক প্রতীক্ষা ও প্রত্যাশা এই যে, আমি কোনোভাবে লজ্জিত হব না, কিন্তু সম্পূর্ণ সাহসের সঙ্গে, যেমন সবদিন তেমনি এখনও, খ্রীষ্ট জীবনের মাধ্যমে হোক, কি মৃত্যুর মাধ্যমে হোক, আমার মধ্য দিয়ে খ্রীষ্ট শরীরে মহিমান্বিত হবেন।  <span class="verse" id="V21">21&#160;</span>কারণ আমার পক্ষে জীবন হল খ্রীষ্ট এবং মরণ হল লাভ।  <span class="verse" id="V22">22&#160;</span>কিন্তু শরীরে যে জীবন, তাই যদি আমার কাজের ফল হয়, তবে কোনটা আমি বেছে নেব, তা জানি না।  <span class="verse" id="V23">23&#160;</span>অথচ আমি দোটানায় পড়েছি; আমার ইচ্ছা এই যে, মারা গিয়ে খ্রীষ্টের সঙ্গে থাকি, কারণ তা অনেক ভালো  <span class="verse" id="V24">24&#160;</span>কিন্তু শরীরে বেঁচে থাকা তোমাদের জন্য বেশি দরকার।  <span class="verse" id="V25">25&#160;</span>আর এই দৃঢ় বিশ্বাস আছে বলে আমি জানি যে থাকবো, এমনকি, বিশ্বাসে তোমাদের উন্নতি ও আনন্দের জন্য তোমাদের সবার কাছে থাকব,  <span class="verse" id="V26">26&#160;</span>যেন তোমাদের কাছে আমার আবার আসার মাধ্যমে খ্রীষ্ট যীশুতে তোমাদের আমাকে নিয়ে আনন্দ উপচে পড়ে।  <span class="verse" id="V27">27&#160;</span>কেবল, খ্রীষ্টের সুসমাচারের যোগ্যভাবে তাঁর প্রজাদের মতো আচরণ কর; তাহলে আমি এসে তোমাদের দেখি, কি অনুপস্থিত থাকি, আমি যেন তোমাদের বিষয়ে শুনতে পাই যে, তোমরা এক আত্মাতে দৃঢ় আছ, এক প্রাণে সুসমাচারের বিশ্বাসের পক্ষে কঠোর সংগ্রাম করছ;  <span class="verse" id="V28">28&#160;</span>এবং কোনো বিষয়ে বিপক্ষদের দ্বারা ভীত হচ্ছে না; এতেই প্রমাণ হবে তা ওদের বিনাশের জন্য, কিন্তু তোমাদের পরিত্রানের প্রমাণ, আর এটি ঈশ্বর থেকেই আসে।  <span class="verse" id="V29">29&#160;</span>যেহেতু তোমাদের খ্রীষ্টের জন্য এই আশীর্বাদ দেওয়া হয়েছে, যেন কেবল তাঁতে বিশ্বাস কর, তা নয়, কিন্তু তাঁর জন্য দুঃখভোগও কর;  <span class="verse" id="V30">30&#160;</span>কারণ আমার মধ্যে যেরূপ দেখেছ এবং এখনও সেই সম্মন্ধে যা শুনেছ, সেইরূপ সংগ্রাম তোমাদেরও হচ্ছে। </div><ul class='tnav'>
<li><a href='index.htm'>ফিলিপীয়</a></li>
<li><a href='EPH06.htm'>&lt;</a></li>
<li><a href='PHP.htm'>1</a></li>
<li><a href='PHP02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
