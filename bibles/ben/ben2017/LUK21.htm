<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী লুক 21</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>লুক</a></li>
<li><a href='LUK20.htm'>&lt;</a></li>
<li><a href='LUK.htm'>21</a></li>
<li><a href='LUK22.htm'>&gt;</a></li>
</ul>
<div class="main">
 
<div class='ms'>সত্যিকারের দানের বিষয়ে শিক্ষা </div><div class='chapterlabel' id="V0"> 21</div><div class='m'> <span class="verse" id="V1">1&#160;</span>পরে তিনি চোখ তুলে দেখলেন, ধনবানেরা ভান্ডারে নিজের নিজের দান রাখছে।  <span class="verse" id="V2">2&#160;</span>আর তিনি দেখলেন এক গরিব বিধবা সেখানে দুটি পয়সা রাখছে;  <span class="verse" id="V3">3&#160;</span>তখন তিনি বললেন, <span class='wj'>আমি তোমাদের সত্য বলছি, এই গরিব বিধবা সবার থেকে বেশি দান রেখেছে।</span>  <span class="verse" id="V4">4&#160;</span> <span class='wj'>কারণ এরা সবাই নিজের নিজের বাড়তি টাকা থেকে কিছু কিছু দানের মধ্যে রাখল, কিন্তু এ নিজের অনাটন সত্বেও এর যা কিছু ছিল, সবই রাখল।</span> </div><div class='s'>যিরুশালেমের বিনাশ ও নিজের দ্বিতীয় আগমনের বিষয়ে শিক্ষা </div><div class='m'> <span class="verse" id="V5">5&#160;</span>আর যখন কেউ কেউ ঈশ্বরের গৃহের বিষয়ে বলছিলেন, ওটা কেমন সুন্দর সুন্দর পাথরে ও উত্সর্গীকৃত জিনিসে সুশোভিত, তিনি বললেন,  <span class="verse" id="V6">6&#160;</span> <span class='wj'>“তোমরা এই যে সব দেখছ, এমন দিন আসছে, যখন এর একখানি পাথর অন্য পাথরের উপরে থাকবে না, সমস্তই ধ্বংস হবে।”</span>  <span class="verse" id="V7">7&#160;</span>তারা তাঁকে জিজ্ঞাসা করলেন, “হে গুরু, তবে এসব ঘটনা কখন হবে? আর যখন এসব ঘটনা ঘটবে তখন তার চিহ্নই বা কি?”  <span class="verse" id="V8">8&#160;</span> <span class='wj'>তিনি বললেন, দেখ, ভ্রান্ত হয়ো না; কারণ অনেকে আমার নাম ধরে আসবে, বলবে, আমিই তিনি ও দিন নিকটবর্তী; তোমরা তাদের পিছনে যেও না।</span>  <span class="verse" id="V9">9&#160;</span> <span class='wj'>আর যখন তোমরা যুদ্ধের ও গণ্ডগোলের কথা শুনবে, ভয় পাবে না, কারণ প্রথমে এই সব ঘটবেই ঘটবে কিন্তু তখনই শেষ না।</span>  <span class="verse" id="V10">10&#160;</span>পরে তাদের বললেন, <span class='wj'>জাতির বিরুদ্ধে জাতি ও রাজ্যের বিরুদ্ধে রাজ্য উঠবে।</span>  <span class="verse" id="V11">11&#160;</span> <span class='wj'>বিশাল বিশাল ভূমিকম্প এবং জায়গায় জায়গায় দূর্ভিক্ষ ও মহামারী হবে, আর আকাশে ভয়ঙ্কর লক্ষণ এবং মহৎ চিহ্ন হবে।</span>  <span class="verse" id="V12">12&#160;</span> <span class='wj'>কিন্তু এই সব ঘটনার আগে লোকেরা তোমাদের বন্দি করবে, তোমাদের নির্যাতন করবে, সমাজঘরে ও কারাগারে সমর্পণ করবে; আমার নামের জন্য তোমাদের রাজাদের ও শাসনকর্ত্তাদের সামনে আনা হবে।</span>  <span class="verse" id="V13">13&#160;</span> <span class='wj'>সাক্ষ্যের জন্য এই সব তোমাদের প্রতি ঘটবে।</span>  <span class="verse" id="V14">14&#160;</span> <span class='wj'>অতএব মনে মনে তৈরি থেকো যে, কি উত্তর দিতে হবে, তার জন্য আগে চিন্তা করবে না।</span>  <span class="verse" id="V15">15&#160;</span> <span class='wj'>কারণ আমি তোমাদের এমন কথা ও বুদ্ধি দেব যে, তোমাদের বিপক্ষেরা কেউ প্রতিরোধ করতে কি উত্তর দিতে পারবে না।</span>  <span class="verse" id="V16">16&#160;</span> <span class='wj'>আর তোমরা বাবা মা, ভাই, আত্মীয় ও বন্ধুদের দ্বারা সমর্পিত হবে এবং তোমাদের কাউকে কাউকেও তারা মেরে ফেলবে।</span>  <span class="verse" id="V17">17&#160;</span> <span class='wj'>আর আমার নামের জন্য তোমরা সবার ঘৃণার পাত্র হবে।</span>  <span class="verse" id="V18">18&#160;</span> <span class='wj'>কিন্তু তোমাদের মাথার একটা চুল নষ্ট হবে না।</span>  <span class="verse" id="V19">19&#160;</span> <span class='wj'>তোমরা নিজেদের ধৈর্য্যে নিজেদের প্রাণরক্ষা করবে।</span>  <span class="verse" id="V20">20&#160;</span> <span class='wj'>আর যখন তোমরা যিরুশালেমকে সৈন্যসামন্ত দিয়ে ঘেরা দেখবে, তখন জানবে যে, তার ধ্বংস নিকটবর্তী।</span>  <span class="verse" id="V21">21&#160;</span> <span class='wj'>তখন যারা যিহূদিয়ায় থাকে, তারা পাহাড়ি অঞ্চলে পালিয়ে যাক এবং যারা শহরের মধ্যে থাকে, তারা বাইরে যাক; আর যারা গ্রামাঞ্চলে থাকে, তারা শহরে না আসুক।</span>  <span class="verse" id="V22">22&#160;</span> <span class='wj'>কারণ তখন প্রতিশোধের দিন, যে সব কথা লেখা আছে সে সব পূর্ণ হবার দিন।</span>  <span class="verse" id="V23">23&#160;</span> <span class='wj'>হায়!, সেই দিনের গর্ভবতী ও স্তন্যদাত্রী স্ত্রীলোকদের ভয়ঙ্কর দুর্দশা! কারণ ভূমিতে মহাসংকট এবং এই জাতির ওপর ক্রোধ নেমে আসবে।</span>  <span class="verse" id="V24">24&#160;</span> <span class='wj'>লোকেরা তরবারির আঘাতে মারা পড়বে; এবং বন্দি হয়ে সকল অইহূদির মধ্যে সমর্পিত হবে; আর অইহূদিদের দিন সম্পূর্ণ না হওয়া পর্যন্ত যিরুশালেম সব জাতির কাছে পদদলিত হবে।</span>  <span class="verse" id="V25">25&#160;</span> <span class='wj'>আর সূর্য্যে, চাঁদে ও তারকামন্ডলে নানা চিহ্ন দেখা যাবে এবং পৃথিবীতে সমস্ত জাতি কষ্টে ভুগবে, তারা সমুদ্রের ও ঢেউয়ের গর্জনে উদ্বিগ্ন হবে।</span>  <span class="verse" id="V26">26&#160;</span> <span class='wj'>ভয়ে এবং পৃথিবীতে যা যা ঘটবে তার আশঙ্কায়, মানুষেরা অজ্ঞান হয়ে যাবে; কারণ আকাশের সব শক্তি বিচলিত হবে।</span>  <span class="verse" id="V27">27&#160;</span> <span class='wj'>আর সেই দিনের তারা মনুষ্যপুত্রকে পরাক্রম ও মহা প্রতাপের সঙ্গে মেঘযোগে করে আসতে দেখবে।</span>  <span class="verse" id="V28">28&#160;</span> <span class='wj'>কিন্তু এসব ঘটনা শুরু হলে তোমরা উপরের দিকে তাকিও। মাথা তোল, কারণ তোমাদের মুক্তি আসন্ন।</span>  <span class="verse" id="V29">29&#160;</span>আর তিনি তাদেরকে একটি গল্প বললেন, <span class='wj'>ডুমুরগাছ ও আর সব গাছ দেখ;</span>  <span class="verse" id="V30">30&#160;</span> <span class='wj'>যখন সেগুলির নতুন পাতা গজায়, তখন তা দেখে তোমরাই নিজেরাই বুঝতে পার যে, এখন গরমকাল নিকটবর্তী।</span>  <span class="verse" id="V31">31&#160;</span> <span class='wj'>সেইভাবে তোমরাও যখন এই সব ঘটছে দেখবে, তখন জানবে, ঈশ্বরের রাজ্য নিকটবর্তী।</span>  <span class="verse" id="V32">32&#160;</span> <span class='wj'>আমি তোমাদের সত্য বলছি, যে পর্যন্ত এসব পূর্ণ না হয়, সেই পর্যন্ত এই কালের লোকদের মৃত্যু হবে না।</span>  <span class="verse" id="V33">33&#160;</span> <span class='wj'>আকাশের ও পৃথিবীর বিনাশ হবে, কিন্তু আমার বাক্যের বিনাশ কখনও হবে না।</span>  <span class="verse" id="V34">34&#160;</span> <span class='wj'>কিন্তু নিজেদের বিষয়ে সাবধান থেকো, রোগে ও ভোগবিলাসে এবং কাজের চিন্তায় তোমাদের হৃদয় যেন ভারাক্রান্ত না হয় এবং জীবনে যেন ভয় না আসে, আর সেই দিন হঠাৎ ফাঁদের মতো তোমাদের ওপরে এসে পড়বে;</span>  <span class="verse" id="V35">35&#160;</span> <span class='wj'>কারণ সেই দিন সমস্ত পৃথিবীর লোকের উপরে আসবে।</span>  <span class="verse" id="V36">36&#160;</span> <span class='wj'>কিন্তু তোমরা সব দিনের জেগে থেকো এবং প্রার্থনা করো, যেন এই যেসব ঘটনা ঘটবে, তা এড়াতে এবং মনুষ্যপুত্রের সামনে দাঁড়াতে, শক্তিমান হও।</span>  <span class="verse" id="V37">37&#160;</span>আর তিনি প্রতিদিন মন্দিরে উপদেশ দিতেন এবং প্রতিরাতে বাইরে গিয়ে জৈতুন নামে পর্বতে গিয়ে থাকতেন।  <span class="verse" id="V38">38&#160;</span>আর সব লোক তাঁর কথা শুনবার জন্য খুব ভোরে মন্দিরে তাঁর কাছে আসত। </div><ul class='tnav'>
<li><a href='index.htm'>লুক</a></li>
<li><a href='LUK20.htm'>&lt;</a></li>
<li><a href='LUK.htm'>21</a></li>
<li><a href='LUK22.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
