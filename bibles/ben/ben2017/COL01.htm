<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী কলসীয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>কলসীয়</a></li>
<li><a href='PHP04.htm'>&lt;</a></li>
<li><a href='COL.htm'>1</a></li>
<li><a href='COL02.htm'>&gt;</a></li>
</ul>
<div class="main">
<div class='mt'>কলসীয় </div><div class='is'>গ্রন্থস্বত্ব </div><div class='ip'>কলসীয় পৌলের একটি প্রকৃত পত্র হচ্ছে (1:1)। আদি মণ্ডলীতে, যারা গ্রন্থস্বত্ব র বিষয়ের ওপরে কথা বলত তারা সকলে পৌলকে এটার রচয়িতা বলে বিবেচনা করত। কলসীয়তে পৌলের নিজের দ্বারা মণ্ডলী স্থাপিত হয় নি। পৌলের অন্যতম একজন সহকর্মী, সম্ভবত: ইপাফ্রাস, কলসীয়তে প্রথমে সুসমাচার প্রচার করেছিলেন (4:12-13)। মিথ্যা শিক্ষকগণ কলসীয়তে এক অদ্ভূত, নতুন মতবাদ নিয়ে এসেছিল। তারা পাগান দর্শন এবং যিহুদী ধর্মকে খ্রিষ্টিয় ধর্মের সঙ্গে মিশিয়ে ফেলছিল। পৌল এই মিথ্যা শিক্ষার বিরোধিতা করে দেখালেন যে খ্রীষ্ট সমস্ত বিষয়ের ওপরে হচ্ছেন। নতুন নিয়মের মধ্যে কলসীয়কে সর্বাধিক খ্রীষ্ট কেন্দ্রিক পত্র বলা হয়েছে। এটা দেখায় যে যীশু খ্রীষ্ট সমস্ত বিষয়ের ওপরে বিরাজমান হচ্ছেন। </div><div class='is'>রচনার সময় এবং স্থান </div><div class='ip'>আনুমাণিক 60 খ্রিষ্টাব্দের মধ্যবর্তী সময়। </div><div class='ip'>পৌল রোমে তার বন্দিত্ত্বকালে এটা লিখে থাকতে পারেন। </div><div class='is'>গ্রাহক </div><div class='ip'>পৌল কলসীয়র মণ্ডলীর প্রতি এই পত্রটিকে সম্বোধিত করেছিলেন যেমন লেখা আছে “কলসীয়তে পবিত্র এবং বিশ্বস্ত ভ্রাতাদের প্রতি” (1:1-2), একটি মণ্ডলী যাহা ইফিষীয় থেকে 100 মাইল অন্তর্দেশে, লাইকাস উপত্যকার কেন্দ্রবিন্দুতে অবস্থিত ছিল। প্রেরিত কখনও মন্ডলীটিকে পরিদর্শন করেন নি (1:4; 2:1)। </div><div class='is'>উদ্দেশ্য </div><div class='ip'>পৌল বিপজ্জনক বিধর্মী মতবাদের বিরুদ্ধে উপদেশ প্রদান করতে লিখেছিলেন যা কলসীয়তে উত্থিত হয়েছিল, সমস্ত সৃষ্টির ওপরে খ্রীষ্টের সম্পূর্ণ, প্রত্যক্ষ্য, এবং নিরন্তর আধিপত্যকে সুনিশ্চিত করার দ্বারা বিধর্মী সংক্রান্ত বিষয়গুলোর উত্তর দেওয়া (1:15; 3:4), তার পাঠকদের সমগ্র সৃষ্টির ওপরে সর্বোচ্চ রূপে খ্রীষ্টের উদ্দেশ্যে জীবন অতিবাহিত করার জন্য উত্সাহিত করা (3:5; 4:6), এবং মণ্ডলীকে মিথ্যা শিক্ষকদের হুমকির সম্মুখে তাদের শৃঙ্খলাপ্রবণ খ্রীষ্টিয় জীবন তথা বিশ্বাসে তাদের স্থায়িত্বকে বজায় রাখার জন্য উত্সাহিত করা (2:2-5)। </div><div class='is'>বিষয় </div><div class='ip'>খ্রীষ্টের সর্বোচ্চতা </div><div class='iot'>রূপরেখা </div><div class='io'>1. পৌলের অভিনন্দন ও প্রার্থনা — 1:1-14 </div><div class='io'>2. খ্রীষ্টের মধ্যে ব্যক্তির জন্য পৌলের মতবাদ — 1:15-23 </div><div class='io'>3. ঈশ্বরের পরিকল্পনা এবং উদ্দেশ্যর মধ্যে পৌলের অংশগ্রহণ — 1:24-2:5 </div><div class='io'>4. মিথ্যা শিক্ষার বিরুদ্ধে সাবধানবাণী — 2:6-15 </div><div class='io'>5. বিধর্মী মতবাদের হুমকির সাথে পৌলের সাক্ষাত্কার — 2:16-3:4 </div><div class='io'>6. খ্রীষ্টে নতুন মানুষের বর্ণনা — 3:5-25 </div><div class='io'>7. প্রশংসা এবং সমাপ্তি অভিবাদন — 4:1-18  
</div><div class='chapterlabel' id="V0"> 1</div><div class='s'>কলসীয়দের জন্য শুভেচ্ছা ও ঈশ্বরের ধন্যবাদ। </div><div class='p'> <span class="verse" id="V1">1&#160;</span>আমি পৌল, ঈশ্বরের ইচ্ছা অনুসারে খ্রীষ্ট যীশুর প্রেরিত এবং আমাদের ভাই তীমথীয়,  <span class="verse" id="V2">2&#160;</span>কলসিতে ঈশ্বরের পবিত্ররা ও খ্রীষ্টে বিশ্বস্ত ভাইয়েরা। আমাদের পিতা ঈশ্বরের অনুগ্রহ ও শান্তি তোমাদের উপর আসুক।  <span class="verse" id="V3">3&#160;</span>আমাদের প্রভু যীশু খ্রীষ্টের পিতা ঈশ্বরকে ধন্যবাদ দিই এবং আমরা সবদিন তোমাদের জন্য প্রার্থনা করি।  <span class="verse" id="V4">4&#160;</span>খ্রীষ্ট যীশুর ওপর তোমাদের বিশ্বাস এবং সব পবিত্র লোকের উপর তোমাদের ভালবাসার কথা আমরা শুনেছি,  <span class="verse" id="V5">5&#160;</span>কারণ স্বর্গে তোমাদের জন্য অনেক আশার বিষয় রয়েছে। এই আশার বিষয়ে তোমরা সুসমাচারে সত্যের কথা আগে শুনেছ,  <span class="verse" id="V6">6&#160;</span>যে সুসমাচার তোমাদের কাছে এসেছে যা সারা পৃথিবীতে ফলপ্রসু এবং প্রচারিত হচ্ছে, যেদিন থেকে তোমরা ঈশ্বরের অনুগ্রহের কথা শুনে তাকে সত্য বলে জেনেছিলে।  <span class="verse" id="V7">7&#160;</span>আমাদের প্রিয় ঈশ্বরের দাস ইপাফ্রার কাছ থেকে তোমরা এই শিক্ষা পেয়েছিলে, তোমাদের জন্য তিনি খ্রীষ্টের একজন বিশ্বস্ত পরিচারক হয়েছিলেন।  <span class="verse" id="V8">8&#160;</span>পবিত্র আত্মার প্রতি তোমাদের ভালবাসার কথা তাঁর মুখে আমরা শুনেছি। </div><div class='s'>খ্রীষ্টের মহিমা ও পরিত্রানের কাজ। </div><div class='p'> <span class="verse" id="V9">9&#160;</span>কারণ যে দিন থেকে এই প্রেমের কথা আমরা শুনেছি, সেই দিন থেকে আমরা প্রার্থনা এবং বিনতি করে চলেছি যেন তোমরা আত্মিক জ্ঞান ও বুদ্ধিতে তাঁর ইচ্ছা সম্পূর্ণভাবে বুঝতে পার।  <span class="verse" id="V10">10&#160;</span>আমরা প্রার্থনা করি যেন তোমরা সব কিছুতে প্রভুর যোগ্য হয়ে চলতে পার, ভালো আচরণ, ভালো কাজ করে ফলবান হও এবং ঈশ্বরের জ্ঞানে বেড়ে ওঠ।  <span class="verse" id="V11">11&#160;</span>আমরা প্রার্থনা করি তাঁর মহিমা ও শক্তির অনুগ্রহে সব বিষয়ে তোমরা শক্তিশালী হও যেন তোমরা ধৈর্য্য ও সহিষ্ণুতাকে আনন্দের সঙ্গে গ্রহণ করতে পার।  <span class="verse" id="V12">12&#160;</span>আমরা প্রার্থনা করি যিনি আমাদের আলোতে পবিত্র লোকদের উত্তরাধিকারের অংশীদার হবার যোগ্য করেছেন, আনন্দের সঙ্গে যেন সেই পিতাকে ধন্যবাদ দিতে পারি।  <span class="verse" id="V13">13&#160;</span>তিনি আমাদের অন্ধকারের আধিপত্য থেকে উদ্ধার করেছেন এবং নিজের প্রিয় পুত্রের রাজ্যে আমাদের এনেছেন।  <span class="verse" id="V14">14&#160;</span>তাঁর পুত্রের মাধ্যমে আমরা মুক্তি, পাপের ক্ষমা পেয়েছি। </div><div class='s'>খ্রীষ্টের আধিপত্য। </div><div class='p'> <span class="verse" id="V15">15&#160;</span>তাঁর পুত্রই অদৃশ্য ঈশ্বরের প্রতিমূর্ত্তি। তিনিই সমস্ত সৃষ্টির প্রথমজাত।  <span class="verse" id="V16">16&#160;</span>কারণ সব কিছুই তিনি সৃষ্টি করেছিলেন, স্বর্গে এবং পৃথিবীতে, দৃশ্য এবং অদৃশ্য যা কিছু আছে। সিংহাসন অথবা পরাক্রম অথবা রাষ্ট্র অথবা কর্তৃত্ব সব কিছুই তিনি সৃষ্টি করেছিলেন এবং তাঁর জন্য।  <span class="verse" id="V17">17&#160;</span>তিনিই সব কিছুর আগে আছেন এবং তাঁর মধ্যে সব কিছুকে একসঙ্গে ধরে রেখেছেন।  <span class="verse" id="V18">18&#160;</span>তিনিই তাঁর দেহের অর্থাৎ মণ্ডলীর মাথা। তিনিই প্রথম, তিনিই প্রথম মৃতদের মধ্য থেকে জীবিত হয়েছিলেন, সুতরাং তিনিই সব কিছুর মধ্যে প্রথম।  <span class="verse" id="V19">19&#160;</span>কারণ ঈশ্বর ঠিক করেছিলেন যে তাঁর সব পূর্ণতাই যেন খ্রীষ্টের মধ্যে থাকে;  <span class="verse" id="V20">20&#160;</span>এবং তিনি নিজে তাঁর পুত্রের মাধ্যমে অনেক কিছুর মিলনসাধন করেছেন। ঈশ্বর তাঁর পুত্রের ক্রুশের রক্ত দিয়ে শান্তি এনেছিলেন, পৃথিবীর অথবা স্বর্গের সব কিছুকে একসঙ্গে করেন।  <span class="verse" id="V21">21&#160;</span>এবং একদিনের তোমরাও ঈশ্বরের কাছ থেকে দূরে ছিলে এবং তোমাদের বাজে কাজের মাধ্যমে তোমাদের মনে শত্রুতা প্রকাশ পেয়েছে।  <span class="verse" id="V22">22&#160;</span>খ্রীষ্টের মৃত্যুর মধ্যে দিয়ে তাঁর দেহের দ্বারা ঈশ্বর নিজের সঙ্গে তোমাদের মিলিত করেছেন যেন তোমাদের পবিত্র, নিখুঁত ও নির্দোষ করে নিজের সামনে হাজির করেন।  <span class="verse" id="V23">23&#160;</span>খ্রীষ্টের বিষয়ে সুখবর থেকে যে নিশ্চিত আশা তোমরা পেয়েছ সেখান থেকে সরে না গিয়ে তোমাদের বিশ্বাসে স্থির থাকতে হবে এবং সেই সুসমাচার আকাশের নিচে সমস্ত সৃষ্টির মধ্যে প্রচার করা হয়েছে তোমরা তা শুনেছ, আমি পৌল এই সুসমাচারের প্রচারের দাস হয়েছি। </div><div class='s'>প্রভুতে স্থির থাকতে নির্দেশ। </div><div class='p'> <span class="verse" id="V24">24&#160;</span>এখন তোমাদের জন্য আমার যে সব কষ্টভোগ হচ্ছে তার জন্য আনন্দ করছি এবং খ্রীষ্টের সঙ্গে কষ্টভোগ যা আমার এখনো বাকি আছে তা খ্রীষ্টের দেহের জন্য, সেটা হচ্ছে মণ্ডলী।  <span class="verse" id="V25">25&#160;</span>তোমাদের জন্য ঈশ্বরের যে কাজ আমাকে দেওয়া হয়েছে, সেইজন্য আমি মণ্ডলীর দাস হয়েছি, ঈশ্বরের বাক্য সম্পূর্ণভাবে প্রচার করি।  <span class="verse" id="V26">26&#160;</span>সেই গোপন সত্য যা পূর্বকাল হইতে ও পুরুষে পুরুষে লুকানো ছিল, কিন্তু এখন তা তাঁর পবিত্র লোকদের কাছে প্রকাশিত হল;  <span class="verse" id="V27">27&#160;</span>অযিহুদিদের মধ্যে সেই গোপন তত্ত্বের গৌরব-ধন কি তা পবিত্র লোকদের জানাতে ঈশ্বরের ইচ্ছা হল, তোমাদের মধ্যে খ্রীষ্টের মহিমার আস্থা তোমরা পেয়েছ।  <span class="verse" id="V28">28&#160;</span>তাঁকেই আমরা প্রচার করছি। আমরা প্রত্যেক মানুষকে সতর্ক করছি এবং প্রত্যেক মানুষকে শিক্ষা দিচ্ছি যেন প্রত্যেক মানুষকে খ্রীষ্টের সব জ্ঞানে জ্ঞানবান করতে পারি।  <span class="verse" id="V29">29&#160;</span>যে কাজের ক্ষমতা দিয়ে ঈশ্বর আমাকে উজ্জীবিত করেছেন সেই ভূমিকা পালন করার জন্য আমি পরিশ্রম ও সংগ্রাম করব। </div><ul class='tnav'>
<li><a href='index.htm'>কলসীয়</a></li>
<li><a href='PHP04.htm'>&lt;</a></li>
<li><a href='COL.htm'>1</a></li>
<li><a href='COL02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
