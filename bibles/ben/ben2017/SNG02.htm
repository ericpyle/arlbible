<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী পরমগীত 2</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>পরমগীত</a></li>
<li><a href='SNG01.htm'>&lt;</a></li>
<li><a href='SNG.htm'>2</a></li>
<li><a href='SNG03.htm'>&gt;</a></li>
</ul>
<div class="main">
 
<div class='chapterlabel' id="V0"> 2</div><div class='s'>প্রিয়তম। </div><div class='p'> <span class="verse" id="V1">1&#160;</span>আমি শারোণের<a href="#FN1" class="notemark">*<span class="popup"> শ্যারন: একটা জায়গার নাম, ইসরায়েলের মহাসমুদ্রের উপকূলবর্তী প্রদেশকে ইঙ্গিত করে (ইশাইয়া 35:2; 65:10). বাইবেলীয় সময়ে এটা ওক বৃক্ষ দ্বারা গভীরভাবে আচ্ছাদিত ছিল, কিন্তু শব্দটির প্রকৃত অর্থ হলো একটি সমতল, অথবা কোনো প্রশস্ত ও আপেক্ষিকভাবে চওড়া পরিসর </span></a> গোলাপ, উপত্যকার একটি লিলি ফুল। </div><div class='s'>প্রেমিকা। </div><div class='p'> <span class="verse" id="V2">2&#160;</span>কাঁটাবনের মধ্যে যেমন লিলি ফুল, আমার দেশের মেয়েদের মধ্যে তেমন তুমি, আমার প্রিয়। </div><div class='s'>প্রিয়তম। </div><div class='p'> <span class="verse" id="V3">3&#160;</span>বনের গাছপালার মধ্যে যেমন আপেল গাছ, তেমনি যুবকদের মধ্যে আমার প্রিয়। আমি তাঁর ছায়াতে বসে আনন্দ পাই, আমার মুখে তাঁর ফল মিষ্টি লাগে।  <span class="verse" id="V4">4&#160;</span>তিনি আমাকে খাবার ঘরে নিয়ে গেলেন, আর আমার উপরে প্রেমই তাঁর পতাকা হল।  <span class="verse" id="V5">5&#160;</span>কিশমিশের পিঠে খাইয়ে আমাকে শক্তিশালী কর আর আপেল দিয়ে আমাকে সতেজ করে তোলো, কারণ আমি প্রেমে দুর্বল হয়ে পরেছি।  <span class="verse" id="V6">6&#160;</span>তাঁর বাঁ হাত আমার মাথার নীচে আছে, তাঁর ডান হাত আমাকে জড়িয়ে ধরে।  <span class="verse" id="V7">7&#160;</span>হে যিরূশালেমের মেয়েরা, আমি কৃষ্ণসার হরিণ ও মাঠের হরিণদের নামে দিব্যি দিয়ে বলছি, তোমরা ভালবাসাকে জাগিয়ো না বা উত্তেজিত কোরো না যতক্ষণ না তার বাসনা হয়।  <span class="verse" id="V8">8&#160;</span>ঐ শোন, আমার প্রিয়ের শব্দ, ঐ দেখ, তিনি আসছেন; তিনি পাহাড় পর্বতের উপর দিয়ে লাফিয়ে লাফিয়ে আসছেন।  <span class="verse" id="V9">9&#160;</span>আমার প্রিয় যেন কৃষ্ণসার হরিণ অথবা হরিণের বাচ্চা। দেখ, তিনি আমাদের দেওয়ালের পিছনে দাঁড়িয়ে আছেন, তিনি জানালা দিয়ে তাকিয়ে দেখছেন, জালির মধ্যে দিয়ে উঁকি মারছেন।  <span class="verse" id="V10">10&#160;</span>আমার প্রিয়তম আমাকে বলল, “আমার প্রিয়, ওঠো; আমার সুন্দরী, আমার সঙ্গে এস।  <span class="verse" id="V11">11&#160;</span>দেখ, শীতকাল চলে গেছে; বর্ষা শেষ হয়েছে এবং চলে গেছে।  <span class="verse" id="V12">12&#160;</span>মাঠে মাঠে ফুল ফুটেছে, গানের দিন এসেছে; আমাদের দেশে ঘুঘুর ডাক শোনা যাচ্ছে।  <span class="verse" id="V13">13&#160;</span>ডুমুর গাছে ফল ধরতে শুরু হয়েছে; আঙ্গুর লতায় ফুল ধরে সুগন্ধ ছড়াচ্ছে। হে আমার প্রিয়, ওঠো, এস; আমার সুন্দরী, এস আমার সঙ্গে।” </div><div class='s'>প্রেমিক। </div><div class='p'> <span class="verse" id="V14">14&#160;</span>ঘুঘু আমার, তুমি পাহাড়ের ফাটলে, পাহাড়ের গায়ের লুকানো জায়গায় রয়েছ; আমাকে তোমার মুখ দেখাও, তোমার গলার স্বর শুনতে দাও, কারণ তোমার স্বর মিষ্টি আর মুখের চেহারা সুন্দর।  <span class="verse" id="V15">15&#160;</span>তোমরা সেই শিয়ালগুলোকে<a href="#FN2" class="notemark">†<span class="popup"> শিয়ালগুলোকে বলতে সম্ভবতঃ অন্য লোককে বোঝায় যে যুবতী স্ত্রীর স্নেহের জন্য প্রতিদ্বন্দিতা করছে </span></a> আমাদের জন্য, সেই ছোট ছোট শিয়ালগুলোকে ধর, কারণ তারা আমাদের আঙ্গুর ক্ষেতগুলো নষ্ট করে; আমাদের আঙ্গুর ক্ষেতে ফুলের কুঁড়ি ধরেছে। </div><div class='s'>প্রিয়তম। </div><div class='p'> <span class="verse" id="V16">16&#160;</span>আমার প্রিয় আমারই আর আমি তাঁরই; তিনি লিলি ফুলের বনে চরেন।  <span class="verse" id="V17">17&#160;</span>হে আমার প্রিয়, তুমি ফিরে এসো; যতক্ষণ না ভোর হয় আর অন্ধকার চলে যায় ততক্ষণ তুমি থাক। অসমতল পাহাড়ের উপর তুমি কৃষ্ণসার হরিণ কিংবা বাচ্চা হরিণের মত হও। </div><ul class='tnav'>
<li><a href='index.htm'>পরমগীত</a></li>
<li><a href='SNG01.htm'>&lt;</a></li>
<li><a href='SNG.htm'>2</a></li>
<li><a href='SNG03.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">2:1</a>
 <span class="ft">শ্যারন: একটা জায়গার নাম, ইসরায়েলের মহাসমুদ্রের উপকূলবর্তী প্রদেশকে ইঙ্গিত করে (ইশাইয়া 35:2; 65:10). বাইবেলীয় সময়ে এটা ওক বৃক্ষ দ্বারা গভীরভাবে আচ্ছাদিত ছিল, কিন্তু শব্দটির প্রকৃত অর্থ হলো একটি সমতল, অথবা কোনো প্রশস্ত ও আপেক্ষিকভাবে চওড়া পরিসর </span></p>
<p class="f" id="FN2"><span class="notemark">†</span><a class="notebackref" href="#V15">2:15</a>
 <span class="ft">শিয়ালগুলোকে বলতে সম্ভবতঃ অন্য লোককে বোঝায় যে যুবতী স্ত্রীর স্নেহের জন্য প্রতিদ্বন্দিতা করছে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
