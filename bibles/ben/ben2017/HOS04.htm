<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী হোশেয় 4</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>হোশেয়</a></li>
<li><a href='HOS03.htm'>&lt;</a></li>
<li><a href='HOS.htm'>4</a></li>
<li><a href='HOS05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>ইস্রায়েলের বিরুদ্ধে অভিযোগ। </div><div class='p'> <span class="verse" id="V1">1&#160;</span>তোমরা ইস্রায়েলের লোকেরা, সদাপ্রভুর বাক্য শোন। দেশের বাসিন্দাদের সঙ্গে সদাপ্রভুর অভিযোগ আছে, কারণ সেখানে কোন সত্যতা বা নিয়মের বিশ্বস্ততা, ঈশ্বরের জ্ঞান সেই দেশে নেই।  <span class="verse" id="V2">2&#160;</span>সেখানে অভিশাপ, মিথ্যা, হত্যা, চুরি এবং ব্যভিচার আছে। লোকেরা সমস্ত বাধা ভেঙে ফেলেছে এবং রক্তপাতের ওপর রক্তপাত হয়েছে।  <span class="verse" id="V3">3&#160;</span>তাই সেই দেশ শুকিয়ে যাবে এবং প্রত্যেকে যারা এই দেশে বাস করে ধ্বংস হয়ে যাবে, মাঠের পশুরা এবং আকাশের পাখিরা; এমনকি সমুদ্রের মাছেদেরও নিয়ে নেওয়া হবে।  <span class="verse" id="V4">4&#160;</span>কিন্তু কেউ যেন অভিযোগ না আনে, কেউ যেন কাউকে দোষী না করে। কারণ এটা তোমরা, যাজকেরা, যাদের আমি দোষী করি। (কারণ তোমাদের লোকেরা সেই রকম যারা যাজকদের দোষী করে)  <span class="verse" id="V5">5&#160;</span>তোমরা যাজকেরা (সেইজন্য তোমরাও) দিনের রবেলায় হোঁচট খাবে; ভাববাদীরাও তোমাদের সঙ্গে রাতে হোঁচট খাবে এবং আমি তোমাদের মাকে ধ্বংস করব।  <span class="verse" id="V6">6&#160;</span>জ্ঞানের অভাবে আমার প্রজারা ধ্বংস হচ্ছে। কারণ তোমরা জ্ঞানকে প্রত্যাখান করেছ। আমিও তোমাদের প্রত্যাখান করব আমার যাজক হিসাবে। কারণ তোমরা আমার নিয়ম ভুলে গেছ, তোমাদের ঈশ্বর, আমিও তোমাদের সন্তানদের ভুলে যাব।  <span class="verse" id="V7">7&#160;</span>যাজকরা যত বেশি বৃদ্ধি পেত, তত বেশি তারা আমার বিরুদ্ধে পাপ করত। আমি তাদের সম্মান অপমানে পরিণত করব।  <span class="verse" id="V8">8&#160;</span>তারা আমার প্রজার পাপের দ্বারা পেট ভরাতো; তারা তাদের বেশি পাপ করতে উত্সাহ দেয়।  <span class="verse" id="V9">9&#160;</span>এটা ঠিক তেমন, যেমন লোক তেমন তাদের যাজকও। আমি তাদের সবাইকে শাস্তি দেব তাদের মন্দ পথের জন্য এবং তাদের কাজের জন্য তাদের প্রতিফল দেব।  <span class="verse" id="V10">10&#160;</span>তারা খাবে কিন্তু তৃপ্ত হবে না; তারা ব্যভিচার করবে কিন্তু বৃদ্ধি পাবে না, কারণ তারা আমার কাছ থেকে, সদাপ্রভুর থেকে অনেক দূরে সরে গেছে এবং আমায় ত্যাগ করেছে।  <span class="verse" id="V11">11&#160;</span>ব্যভিচার, মদ এবং নতুন আঙ্গুর রস তাদের বোধশক্তি বা বিচারবুদ্ধি নিয়ে নিয়েছে।  <span class="verse" id="V12">12&#160;</span>আমার প্রজারা তাদের কাঠের প্রতিমার সঙ্গে পরামর্শ করে এবং তাদের লাঠি তাদের ভাববাণী দেয়। কারণ ব্যভিচারের আত্মা তাদের ভুল পথে চালনা করে এবং তারা আমাকে, তাদের ঈশ্বরকে ত্যাগ করেছে।  <span class="verse" id="V13">13&#160;</span>তারা পাহাড়ের চূড়ায় বলি উৎসর্গ করে এবং উপপর্বতে, অলোন, লিবনী ও এলা গাছের তলায় ধুপ জ্বালায়, কারণ তার ছায়া ভাল। তাই তোমাদের মেয়েরা বেশ্যা বৃত্তি করে এবং তোমাদের ছেলের বৌয়েরা ব্যভিচার করে।  <span class="verse" id="V14">14&#160;</span>আমি তোমাদের মেয়েদের শাস্তি দেব না যখন তারা বেশ্যা বৃত্তি<a href="#FN1" class="notemark">*<span class="popup"> মেইল </span></a> করতে চায়, না তোমাদের ছেলের বৌয়েদের যখন তারা ব্যভিচার করতে চায়। কারণ পুরুষেরাও নিজেদেরকে বেশ্যাদের হাতে দেয় এবং তারা বলিদান উত্সর্গ যাতে তারা মন্দিরের বেশ্যাদের সঙ্গে মন্দ কাজ করতে পারে<a href="#FN2" class="notemark">†<span class="popup"> ওই লোকগুলি কনানীযদের মূর্তি-দেবতার (মন্দিরের) উপাসনার মধ্যে ছিল, এবং তারা সেই দেবতাদের পূজা করত যাদের সেই লোকেদের ধন সম্পদ দেওয়ার কথা ছিল, যারা বিশ্বাস করত যে এই স্ত্রী লোকেদের সঙ্গে শারীরিক যৌন সম্পর্ক করলে নিশ্চয়ই তাদের জমি এবং পশুদের ক্ষেত্রে সমৃদ্ধি ঘটবে </span></a>। তাই এই লোকেরা যারা বোঝে না তারা ধ্বংস হবে।  <span class="verse" id="V15">15&#160;</span>যদিও তোমরা, ইস্রায়েল, ব্যভিচার করেছ, যিহূদা যেন দোষী না হয়। তোমরা গিলগলে যেও না; বৈৎ-আবনে যেও না। এবং দিব্যি কর না, “জীবন্ত সদাপ্রভুর দিব্যি” এই কথা বলে কখনো দিব্যি করো না।  <span class="verse" id="V16">16&#160;</span>কারণ ইস্রায়েলীয়রা জেদী, একটি বাছুরের মত জেদী। সদাপ্রভু কিভাবে তাদের চারণভূমিতে নিয়ে আসবেন যেমন ভেড়ারা ঘাস ভরা মাঠে থাকে?  <span class="verse" id="V17">17&#160;</span>ইফ্রয়িম নিজেকে প্রতিমার সঙ্গে সংঘবদ্ধ হয়েছে; তাকে একা থাকতে দাও।  <span class="verse" id="V18">18&#160;</span>এমনকি যখন তাদের পানীয় শেষ হয়ে গেলেও, তারা তাদের ব্যভিচার বন্ধ করবে না; তার শাসকেরা তাদের লজ্জাকে খুব ভালবাসে।  <span class="verse" id="V19">19&#160;</span>বাতাস তাদের উড়িয়ে নিয়ে যাবে এবং তারা তাদের বলিদানের জন্য লজ্জিত হবে। </div><ul class='tnav'>
<li><a href='index.htm'>হোশেয়</a></li>
<li><a href='HOS03.htm'>&lt;</a></li>
<li><a href='HOS.htm'>4</a></li>
<li><a href='HOS05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V14">4:14</a>
 <span class="ft">মেইল </span></p>
<p class="f" id="FN2"><span class="notemark">†</span><a class="notebackref" href="#V14">4:14</a>
 <span class="ft">ওই লোকগুলি কনানীযদের মূর্তি-দেবতার (মন্দিরের) উপাসনার মধ্যে ছিল, এবং তারা সেই দেবতাদের পূজা করত যাদের সেই লোকেদের ধন সম্পদ দেওয়ার কথা ছিল, যারা বিশ্বাস করত যে এই স্ত্রী লোকেদের সঙ্গে শারীরিক যৌন সম্পর্ক করলে নিশ্চয়ই তাদের জমি এবং পশুদের ক্ষেত্রে সমৃদ্ধি ঘটবে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
