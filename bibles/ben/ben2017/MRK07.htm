<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মার্ক 7</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মার্ক</a></li>
<li><a href='MRK06.htm'>&lt;</a></li>
<li><a href='MRK.htm'>7</a></li>
<li><a href='MRK08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>অশুচিতা-বিষয়ক উপদেশ। </div><div class='p'> <span class="verse" id="V1">1&#160;</span>আর যিরুশালেম থেকে কয়েকজন ফরীশীরা ও ব্যবস্থার শিক্ষকেরা এসে তাঁর কাছে জড়ো হল। </div><div class='p'> <span class="verse" id="V2">2&#160;</span>তারা দেখল যে, তাঁর কয়েক জন শিষ্য অশুচি হাত দিয়ে খাচ্ছে। </div><div class='p'> <span class="verse" id="V3">3&#160;</span>ফরীশীরা ও ইহূদিরা সবাই পূর্বপুরুষদের দেওয়া যে নিয়ম মেনে চলে আসছে সেই নিয়ম মেনে হাত না ধুয়ে খায় না। </div><div class='p'> <span class="verse" id="V4">4&#160;</span>আর বাজার থেকে আসলে তারা স্নান না করে খাবার খায় না; এবং তারা আরও অনেক বিষয় মানবার আদেশ পেয়েছে, যথা, ঘটী, ঘড়া ও পিতলের নানা পাত্র ধোয়া। </div><div class='p'> <span class="verse" id="V5">5&#160;</span>পরে ফরীশীরা ও ব্যবস্থার শিক্ষকেরা তাঁকে জিজ্ঞাসা করল, তোমার শিষ্যেরা পূর্বপুরুষদের দেওয়া যে নিয়ম চলে আসছে সে নিয়ম মেনে চলে না কেন তারা তো অশুচি হাত দিয়েই খায়? </div><div class='p'> <span class="verse" id="V6">6&#160;</span>তিনি তাদেরকে বললেন, <span class='wj'>আপনারা ভণ্ড, যিশাইয় ভাববাদী তোমাদের বিষয়ে একদম ঠিক কথা বলেছেন, তিনি লিখেছেন, </span> </div><div class='q'><span class='wj'>এই লোকেরা শুধুই মুখে আমার সম্মান করে, </span> </div><div class='q2'><span class='wj'>কিন্তু এদের হৃদয় আমার থেকে অনেক দূরে থাকে।</span> </div><div class='q'> <span class="verse" id="V7">7&#160;</span> <span class='wj'>এরা বৃথাই আমার আরাধনা করে</span> </div><div class='q2'><span class='wj'>এবং মানুষের বানানো নিয়মকে প্রকৃত নিয়ম বলে শিক্ষা দেয়।</span> </div><div class='m'> <span class="verse" id="V8">8&#160;</span> <span class='wj'>তোমরা ঈশ্বরের আদেশ বাদ দিয়ে মানুষের দেওয়া কতগুলি নিয়ম পালন করো।</span> </div><div class='p'> <span class="verse" id="V9">9&#160;</span>তিনি তাদেরকে আরও বললেন, <span class='wj'>ঈশ্বরের আদেশ বাদ দিয়ে নিজেদের নিয়ম পালন করবার জন্য বেশ ভালো উপায় আপনাদের জানা আছে।</span> </div><div class='p'> <span class="verse" id="V10">10&#160;</span> <span class='wj'>কারণ মোশি বললেন, “তুমি নিজের বাবাকে ও নিজ মাকে সম্মান করবে,” আর “যে কেউ বাবার কি মায়ের নিন্দা করে, তার মৃত্যুদণ্ড অবশ্যই হবে।”</span> </div><div class='p'> <span class="verse" id="V11">11&#160;</span> <span class='wj'>কিন্তু তোমরা বলে থাক, মানুষ যদি বাবাকে কি মাকে বলে, আমি যা দিয়ে তোমার উপকার করতে পারতাম, তা ঈশ্বরকে উত্সর্গ করা হয়েছে, </span> </div><div class='p'> <span class="verse" id="V12">12&#160;</span> <span class='wj'>তবে বাবা ও মার জন্য তাকে আর কিছুই করতে হয় না।</span> </div><div class='p'> <span class="verse" id="V13">13&#160;</span> <span class='wj'>এই ভাবে তোমরা নিজেদের পরম্পরাগত নিয়ম কানুনের জন্য ঈশ্বরের আদেশকে অগ্রাহ্য করছ। আর এই রকম আরও অনেক কাজ করে থাক।</span> </div><div class='p'> <span class="verse" id="V14">14&#160;</span>পরে তিনি লোকদেরকে আবার কাছে ডেকে বললেন, <span class='wj'>তোমরা সকলে আমার কথা শোন ও বোঝ।</span> </div><div class='p'> <span class="verse" id="V15">15&#160;</span> <span class='wj'>বাইরে থেকে যা মানুষের ভিতরে যায় তা মানুষকে অপবিত্র করতে পারে না;</span> </div><div class='p'> <span class="verse" id="V16">16&#160;</span> <span class='wj'>কিন্তু যা মানুষের ভিতর থেকে বের হয়, সেই সব মানুষকে অশুচি করে।</span> </div><div class='p'> <span class="verse" id="V17">17&#160;</span> <span class='wj'>পরে তিনি যখন লোকদের কাছ থেকে ঘরের মধ্যে গেলেন তাঁর শিষ্যেরা তাঁকে গল্পটির মানে জিজ্ঞাসা করলেন।</span> </div><div class='p'> <span class="verse" id="V18">18&#160;</span> <span class='wj'>তিনি তাঁদেরকে বললেন, তোমরাও কি এত অবুঝ? তোমরা কি বোঝ না যে, যা কিছু বাইরের থেকে মানুষের ভিতরে যায়, তা তাকে অশুচি করতে পারে না?</span> </div><div class='p'> <span class="verse" id="V19">19&#160;</span> <span class='wj'>কারণ এটা তার হৃদয়ের মধ্যে যায় না, কিন্তু পেটের মধ্যে যায় এবং যেটা বাইরে গিয়ে পড়ে।</span> একথা দিয়ে তিনি বোঝালেন সমস্ত খাদ্য দ্রব্যই শুচি। </div><div class='p'> <span class="verse" id="V20">20&#160;</span>তিনি আরও বললেন, <span class='wj'>মানুষ থেকে যা বের হয়, সেগুলোই মানুষকে অপবিত্র করে।</span> </div><div class='p'> <span class="verse" id="V21">21&#160;</span> <span class='wj'>কারণ অন্তর থেকে, মানে মানুষের হৃদয় থেকে, কুচিন্তা বের হয়, ব্যভিচার, চুরি, নরহত্যা, </span> </div><div class='p'> <span class="verse" id="V22">22&#160;</span> <span class='wj'>ব্যভিচার, লোভ, দুষ্টতা, ছল, লাম্পট্য, কুদৃষ্টি, ঈশ্বরনিন্দা, অভিমান ও মূর্খতা;</span> </div><div class='p'> <span class="verse" id="V23">23&#160;</span> <span class='wj'>এই সব মন্দ বিষয় মানুষের ভেতর থেকে বের হয় এবং মানুষকে অপবিত্র করে।</span> </div><div class='s'>প্রভু যীশুর আরও কয়েকটি অলৌকিক কাজ। যীশু একটি ভূতগ্রস্থ মেয়েকে সুস্থ করেন। সেই বিষয়ে শিক্ষা। </div><div class='p'> <span class="verse" id="V24">24&#160;</span>পরে তিনি উঠে সে জায়গা থেকে সোর ও সিদোন অঞ্চলে চলে গেলেন। আর তিনি এক বাড়িতে ঢুকলেন তিনি চাইলেন যেন কেউ জানতে না পারে; কিন্তু তিনি লুকিয়ে থাকতে পারলেন না। </div><div class='p'> <span class="verse" id="V25">25&#160;</span>কারণ তখন একটি মহিলা, যার একটি মেয়ে ছিল, আর তাকে মন্দ আত্মায় পেয়েছিল, যীশুর কথা শুনতে পেয়ে মহিলাটি এসে তাঁর পায়ের ওপর পড়ল। </div><div class='p'> <span class="verse" id="V26">26&#160;</span>মহিলাটি গ্রীক, জাতিতে সুর ফৈনীকী। সে তাঁকে কাকুতি মিনতি করতে লাগল, যেন তিনি তার মেয়ের ভিতর থেকে ভূত তাড়িয়ে দেন। </div><div class='p'> <span class="verse" id="V27">27&#160;</span>তিনি তাকে বললেন, <span class='wj'>প্রথমে সন্তানেরা পেট ভরে খাক, কারণ সন্তানদের খাবার নিয়ে কুকুরদের কাছে ফেলে দেওয়া উচিত নয়।</span> </div><div class='p'> <span class="verse" id="V28">28&#160;</span>কিন্তু মহিলাটি উত্তর করে তাঁকে বলল, হ্যাঁ প্রভু, আর কুকুরেরাও টেবিলের নীচে পড়ে থাকা সন্তানদের খাবারের গুঁড়াগাঁড়া খায়। </div><div class='p'> <span class="verse" id="V29">29&#160;</span>তখন তিনি তাকে বললেন, <span class='wj'>তুমি ঠিক কথাই বলেছ, তুমি এখন চলে যাও, তোমার মেয়ের মধ্য থেকে ভূত বের হয়ে গেছে।</span> </div><div class='p'> <span class="verse" id="V30">30&#160;</span>পরে সে ঘরে গিয়ে দেখতে পেল, মেয়েটি বিছানায় শুয়ে আছে এবং ভূত বের হয়ে গেছে। </div><div class='s'>মূখ ও বধিরকে সুস্থ করলেন। </div><div class='p'> <span class="verse" id="V31">31&#160;</span>পরে তিনি সোর শহর থেকে বের হলেন এবং সিদোন হয়ে দিকাপলি অঞ্চলের ভিতর দিয়ে গালীল সাগরের কাছে আসলেন। </div><div class='p'> <span class="verse" id="V32">32&#160;</span>তখন মানুষেরা একজন বধির ও তোতলা লোককে তাঁর কাছে এনে তার ওপরে হাত রাখতে কাকুতি মিনতি করল। </div><div class='p'> <span class="verse" id="V33">33&#160;</span>তিনি তাকে ভিড়ের মধ্য থেকে এক নির্জন জায়গায় নিয়ে গিয়ে তার দুই কানে নিজের আঙ্গুল দিলেন, থুথু দিলেন ও তার জিভ ছুঁলেন। </div><div class='p'> <span class="verse" id="V34">34&#160;</span>আর তিনি আকাশের দিকে তাকিয়ে দীর্ঘ নিঃশ্বাস ছেড়ে তাকে বললেন, <span class='wj'>ইপৃফাথা, অর্থাৎ খুলে যাক।</span> </div><div class='p'> <span class="verse" id="V35">35&#160;</span>তাতে তার কর্ণ খুলে গেল, জিভের বাধন খুলে গেল, আর সে ভালোভাবে কথা বলতে লাগল। </div><div class='p'> <span class="verse" id="V36">36&#160;</span>পরে তিনি তাদেরকে আজ্ঞা দিলেন, তোমরা এই কথা কাউকে বোলো না; কিন্তু তিনি যত বারণ করলেন, তত তারা আরও বেশি প্রচার করল। </div><div class='p'> <span class="verse" id="V37">37&#160;</span>আর তারা সবাই খুব অবাক হল, বলল, ইনি সব কাজ নিখুঁত ভাবে করেছেন, ইনি কালাকে শুনবার শক্তি এবং বোবাদের কথা বলবার শক্তি দান করেছেন। </div><ul class='tnav'>
<li><a href='index.htm'>মার্ক</a></li>
<li><a href='MRK06.htm'>&lt;</a></li>
<li><a href='MRK.htm'>7</a></li>
<li><a href='MRK08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
