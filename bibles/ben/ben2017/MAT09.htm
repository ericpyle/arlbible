<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মথি 9</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মথি</a></li>
<li><a href='MAT08.htm'>&lt;</a></li>
<li><a href='MAT.htm'>9</a></li>
<li><a href='MAT10.htm'>&gt;</a></li>
</ul>
<div class="main">
 
<div class='chapterlabel' id="V0"> 9</div><div class='s'>যীশু একজন পক্ষাঘাতীকে আরোগ্য করেন, ও তাহার পাপ ক্ষমা করেন। </div><div class='p'> <span class="verse" id="V1">1&#160;</span>পরে তিনি নৌকায় উঠে পার হলেন এবং নিজের শহরে এলেন। আর দেখ, কয়েকটি লোক তাঁর কাছে একজন পক্ষাঘাতীকে আনল, সে খাটের উপরে শোয়ানো ছিল।  <span class="verse" id="V2">2&#160;</span>তাদের বিশ্বাস দেখে যীশু সেই পক্ষাঘাতী রোগীকে বললেন, <span class='wj'>পুত্র, সাহস কর, তোমার পাপগুলি ক্ষমা করা হল।</span>  <span class="verse" id="V3">3&#160;</span>আর দেখ, কয়েক জন ধর্মশিক্ষকরা মনে মনে বলল, “এ ব্যক্তি ঈশ্বরনিন্দা করছে।”  <span class="verse" id="V4">4&#160;</span>তখন যীশু তাদের চিন্তা বুঝতে পেরে বললেন, <span class='wj'>“তোমরা হৃদয়ে কেন কুচিন্তা করছ?</span>  <span class="verse" id="V5">5&#160;</span> <span class='wj'>কারণ কোনটা সহজ, ‘তোমার পাপ ক্ষমা হল’ বলা, না ‘তুমি উঠে বেড়াও’ বলা?</span>  <span class="verse" id="V6">6&#160;</span> <span class='wj'>কিন্তু পৃথিবীতে পাপ ক্ষমা করতে মনুষ্যপুত্রের অধিকার আছে, এটা যেন তোমরা জানতে পার,”</span> এই জন্য তিনি সেই পক্ষাঘাতীকে বললেন <span class='wj'>“ওঠ, তোমার বিছানা তুলে নাও এবং তোমার ঘরে চলে যাও।”</span>  <span class="verse" id="V7">7&#160;</span>তখন সে উঠে নিজের ঘরে চলে গেল।  <span class="verse" id="V8">8&#160;</span>তা দেখে সব লোক ভয় পেয়ে গেল, আর ঈশ্বর মানুষকে এমন ক্ষমতা দিয়েছেন বলে তার গৌরব করল। </div><div class='s'>মথির আহ্বান। সেই বিষয়ে যীশুর শিক্ষা। </div><div class='p'> <span class="verse" id="V9">9&#160;</span>সেই জায়গা থেকে যেতে যেতে যীশু দেখলেন, মথি নামে এক ব্যক্তি কর আদায়ের জায়গায় বসে আছে; তিনি তাঁকে বললেন, <span class='wj'>“আমার সঙ্গে এস।”</span> তাতে তিনি উঠে তাঁর সঙ্গে চলে গেলেন।  <span class="verse" id="V10">10&#160;</span>পরে তিনি যখন মথির ঘরের মধ্যে খাবার খেতে বসলেন, আর অনেক কর আদায়কারী ও পাপী মানুষ এসে যীশুর এবং তাঁর শিষ্যদের খাবার খেতে বসল।  <span class="verse" id="V11">11&#160;</span>তা দেখে ফরীশীরা তাঁর শিষ্যদের বলল, তোমাদের গুরু কেন কর আদায়কারী ও পাপীদের সাথে খাবার খান?  <span class="verse" id="V12">12&#160;</span>যীশু তা শুনে তাদেরকে বললেন, <span class='wj'>সুস্থ লোকদের ডাক্তার দেখাবার দরকার নেই, কিন্তু অসুস্থদের প্রয়োজন আছে।</span>  <span class="verse" id="V13">13&#160;</span> <span class='wj'>কিন্তু তোমরা গিয়ে শেখো, এই কথার মানে কি, “আমি দয়াই চাই, বলিদান নয়”; কারণ আমি ধার্ম্মিকদের নয়, কিন্তু পাপীদেরকে ডাকতে এসেছি।</span> </div><div class='s'>উপবাস বিষয়ে যীশুকে প্রশ্ন করলেন। </div><div class='p'> <span class="verse" id="V14">14&#160;</span>তখন যোহনের শিষ্যরা তাঁর কাছে এসে বলল, “ফরীশীরা ও আমরা অনেকবার উপবাস করি, কিন্তু আপনার শিষ্যরা উপবাস করে না, এর কারণ কি?”  <span class="verse" id="V15">15&#160;</span>যীশু তাদের বললেন, <span class='wj'>“বর সঙ্গে থাকতে কি লোকে দুঃখ করতে পারে?” কিন্তু এমন দিন আসবে, যখন তাদের কাছ থেকে বর চলে যাবেন; তখন তারা উপবাস করবে।</span>  <span class="verse" id="V16">16&#160;</span> <span class='wj'>পুরাতন কাপড়ে কেউ নতুন কাপড়ের তালী দেয় না, কারণ তার তালীতে কাপড় ছিঁড়ে যায় এবং ছেঁড়াটা আরও বড় হয়।</span>  <span class="verse" id="V17">17&#160;</span> <span class='wj'>আর লোকে পুরাতন চামড়ার থলিতে নতুন আঙুরের রস রাখে না; রাখলে চামড়ার থলিগুলি ফেটে যায়, তাতে দ্রাক্ষারস পড়ে যায়, চামড়ার থলিগুলিও নষ্ট হয়; না, কিন্তু লোকে নূতন চামড়ার থলিতে টাটকা দ্রাক্ষারস রাখে, তাতে উভয়েরই রক্ষা হয়।</span> </div><div class='s'>যীশু এক অসুস্থ স্ত্রীলোককে সুস্থ করেন, ও একটি মৃত মেয়েকে জীবন দেন। </div><div class='p'> <span class="verse" id="V18">18&#160;</span>যীশু তাদের এই সব কথা বলছেন, আর দেখ, একজন তত্ত্বাবধায়ক এসে তাঁকে প্রণাম করে বললেন, আমার মেয়েটি এতক্ষনে মারা গিয়েছে; কিন্তু আপনি এসে তার উপরে হাত রাখুন, তাতে সে জীবিত হবে।  <span class="verse" id="V19">19&#160;</span>তখন যীশু উঠে তাঁর সঙ্গে গেলেন, তাঁর শিষ্যরাও চললেন।  <span class="verse" id="V20">20&#160;</span>আর দেখ, বারো বছর ধরে রক্তস্রাব রোগগ্রস্ত একটি স্ত্রীলোক তাঁর পিছন দিক থাকে এসে তাঁর পোশাকের ঝালর স্পর্শ করল;  <span class="verse" id="V21">21&#160;</span>কারণ সে মনে মনে বলছিল, আমি যদি কেবল ওনার কাপড় ছুঁতে পারি, তবেই আমি সুস্থ হব।  <span class="verse" id="V22">22&#160;</span>তখন যীশু মুখ ফিরিয়ে তাকে দেখে বললেন, <span class='wj'>বৎসে, সাহস কর, তোমার বিশ্বাস তোমাকে সুস্থ করল।</span> সেই দিনে স্ত্রীলোকটী সুস্থ হল।  <span class="verse" id="V23">23&#160;</span>পরে যীশু সেই তত্ত্বাবধায়ক এর বাড়িতে এসে যখন দেখলেন, বংশীবাদকরা রয়েছে, ও লোকেরা হৈ চৈ করছে,  <span class="verse" id="V24">24&#160;</span>তখন যীশু বললেন, <span class='wj'>সরে যাও, মেয়েটি তো মরে যায় নি, ঘুমিয়ে রয়েছে।</span> তখন তারা তাঁকে ঠাট্টা করল।  <span class="verse" id="V25">25&#160;</span>কিন্তু লোকদেরকে বের করে দেওয়া হলে তিনি ভিতরে গিয়ে মেয়েটির হাত ধরলেন, তাতে সে উঠে বসল।  <span class="verse" id="V26">26&#160;</span>আর এই কথা সেই দেশে ছড়িয়ে পড়ল। </div><div class='s'>যীশু দুই জন অন্ধকে ও একজন বোবাকে সুস্থ করেন। </div><div class='m'> <span class="verse" id="V27">27&#160;</span>পরে যীশু সেখান থেকে প্রস্থান করছিলেন, দুই জন অন্ধ তাঁকে অনুসরণ করছিল; তারা চেঁচিয়ে বলতে লাগল, “হে দায়ূদ-সন্তান, আমাদের প্রতি দয়া করুন।”  <span class="verse" id="V28">28&#160;</span>তিনি ঘরের মধ্যে প্রবেশ করলে পর সেই অন্ধেরা তাঁর কাছে এলো; তখন যীশু তাদের বললেন, <span class='wj'>“তোমরা কি বিশ্বাস কর যে, আমি এটা করতে পারি?”</span> তারা তাঁকে বলল, “হ্যাঁ প্রভু।”  <span class="verse" id="V29">29&#160;</span>তখন তিনি তাদের চোখ স্পর্শ করলেন, আর বললেন, <span class='wj'>“তোমাদের বিশ্বাস অনুসারে তোমাদের প্রতি হোক।”</span>  <span class="verse" id="V30">30&#160;</span>তখন তাদের চোখ খুলে গেল। আর যীশু তাদের দৃঢ়ভাবে নিষেধ করে দিলেন, বললেন, <span class='wj'>“দেখ, যেন কেউ এটা জানতে না পায়।”</span>  <span class="verse" id="V31">31&#160;</span>কিন্তু তারা বাইরে গিয়ে সেই দেশের সমস্ত জায়গায় তাঁর বিষয়ে বলতে লাগল।  <span class="verse" id="V32">32&#160;</span>তারা বাইরে যাচ্ছে, আর দেখ, লোকেরা এক ভূতগ্রস্ত বোবাকে তাঁর কাছে আনল।  <span class="verse" id="V33">33&#160;</span>ভূত ছাড়ানো হলে সেই বোবা কথা বলতে লাগল; তখন সব লোক অবাক হয়ে বলল, “ইস্রায়েলের মধ্যে এমন কখনও দেখা যায়নি।”  <span class="verse" id="V34">34&#160;</span>কিন্তু ফরীশীরা বলতে লাগল, “ভূতদের শাসনকর্ত্তার মাধ্যমে সে ভূত ছাড়ায়।” </div><div class='ms'>যীশু বারো জন শিষ্যকে প্রেরিত পদে নিযুক্ত করেন। </div><div class='m'> <span class="verse" id="V35">35&#160;</span>আর যীশু সব নগর ও গ্রামে ঘুরে বেড়াতে লাগলেন; তিনি লোকদের সমাজঘরে উপদেশ দিলেন ও রাজ্যের সুসমাচার প্রচার করলেন এবং সব রকম রোগ ও সব রকম অসুখ থেকে সুস্থ করলেন।  <span class="verse" id="V36">36&#160;</span>কিন্তু প্রচুর লোক দেখে তাদের প্রতি যীশুর করুণা হল, কারণ তারা ব্যাকুল হয়ে ছড়িয়ে ছিটিয়ে ছিল, যেন পালকহীন মেষপাল।  <span class="verse" id="V37">37&#160;</span>তখন তিনি নিজের শিষ্যদের বললেন, <span class='wj'>ফসল প্রচুর বটে, কিন্তু কাটার লোক অল্প;</span>  <span class="verse" id="V38">38&#160;</span> <span class='wj'>এই জন্য ফসলের মালিকের কাছে প্রার্থনা কর, যেন তিনি নিজের ফসল কাটার জন্য লোক পাঠিয়ে দেন।</span> </div><ul class='tnav'>
<li><a href='index.htm'>মথি</a></li>
<li><a href='MAT08.htm'>&lt;</a></li>
<li><a href='MAT.htm'>9</a></li>
<li><a href='MAT10.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
