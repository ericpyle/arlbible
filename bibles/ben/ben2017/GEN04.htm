<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী আদিপুস্তক 4</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>আদিপুস্তক</a></li>
<li><a href='GEN03.htm'>&lt;</a></li>
<li><a href='GEN.htm'>4</a></li>
<li><a href='GEN05.htm'>&gt;</a></li>
</ul>
<div class="main">
 
<div class='ms'>কয়িন ও হেবলের বিবরণ। </div><div class='chapterlabel' id="V0"> 4</div><div class='p'> <span class="verse" id="V1">1&#160;</span>পরে আদম নিজের স্ত্রী হবার সঙ্গে শারীরিক সম্পর্ক করলে তিনি গর্ভবতী হয়ে কয়িনকে প্রসব করে বললেন, “সদাপ্রভুর সাহায্যতে আমি একটা মানুষকে জন্ম দিতে পেরেছি।”  <span class="verse" id="V2">2&#160;</span>পরে তিনি হেবল নামে তার ভাইকে প্রসব করলেন। হেবল মেষপালক ছিল, ও কয়িন চাষী ছিল।  <span class="verse" id="V3">3&#160;</span>পরে নির্ধারিত দিনের কয়িন উপহাররূপে সদাপ্রভুর উদ্দেশ্যে ভূমির ফল উৎসর্গ করল।  <span class="verse" id="V4">4&#160;</span>আর হেবলও নিজের পালের প্রথমজাত কয়েকটি পশু ও তাদের মেদ উৎসর্গ করল। তখন সদাপ্রভু হেবলকে ও তার উপহার গ্রহণ করলেন;  <span class="verse" id="V5">5&#160;</span>কিন্তু কয়িনকে ও তার উপহার গ্রহণ করলেন না; এই জন্য কয়িন খুবই রেগে গেল, তার মুখ বিষণ্ণ হল।  <span class="verse" id="V6">6&#160;</span>তাতে সদাপ্রভু কয়িনকে বললেন, “তুমি কেন রাগ করেছ? তোমার মুখ কেন বিষণ্ণ হয়েছে?  <span class="verse" id="V7">7&#160;</span>যদি ভালো আচরণ কর, তবে কি গ্রহণ করা হবে না? আর যদি ভালো আচরণ না কর, তবে পাপ দরজায় গুঁড়ি মেরে বসে আছে। তোমার প্রতি তার বাসনা থাকবে কিন্তু তোমার তার উপরে কর্তৃত্ব করা উচিত।”  <span class="verse" id="V8">8&#160;</span>আর কয়িন নিজের ভাই হেবলের সঙ্গে কথোপকথন করল; <a href="#FN1" class="notemark">*<span class="popup"> চল ক্ষেতে যাওয়া যাক </span></a>পরে তারা ক্ষেতে গেলে কয়িন নিজের ভাই হেবলের বিরুদ্ধে উঠে তাকে মেরে ফেলল।  <span class="verse" id="V9">9&#160;</span>পরে সদাপ্রভু কয়িনকে বললেন, তোমার ভাই হেবল কোথায়? সে উত্তর করল, “আমি জানি না, আমি কি আমার ভাইয়ের রক্ষক?”  <span class="verse" id="V10">10&#160;</span>তিনি বললেন, “তুমি কি করেছ? তোমার ভাইয়ের রক্ত ভূমি থেকে আমার কাছে প্রতিফলের জন্য কাঁদছে।  <span class="verse" id="V11">11&#160;</span>আর এখন, যে ভূমি তোমার হাত থেকে তোমার ভাইয়ের রক্ত গ্রহণ করার জন্য নিজের মুখ খুলেছে, সেই ভূমিতে তুমি শাপগ্রস্ত হলে।  <span class="verse" id="V12">12&#160;</span>যখন তুমি ভূমিতে কৃষিকাজ করবে তা নিজের শক্তি দিয়ে তোমার সেবা আর করবে না; তুমি পৃথিবীতে পলাতক ও ভ্রমণকারী হবে।”  <span class="verse" id="V13">13&#160;</span>তাতে কয়িন সদাপ্রভুকে বলল, “আমার অপরাধের ভার অসহ্য।  <span class="verse" id="V14">14&#160;</span>দেখ, আজ তুমি পৃথিবী থেকে আমাকে তাড়িয়ে দিলে, আর তোমার সামনে থেকে আমি লুকিয়ে থাকব। আমি পৃথিবীতে পলাতক ও ভ্রমণকারী হব, আর আমাকে যে পাবে, সে হত্যা করবে।”  <span class="verse" id="V15">15&#160;</span>তাতে সদাপ্রভু তাকে বললেন, “এই জন্য কয়িনকে যে মারবে, সে সাত গুন প্রতিফল পাবে।” আর সদাপ্রভু কয়িনের জন্য এক চিহ্ন রাখলেন, যদি কেউ তাকে পেলে আক্রমণ করে।  <span class="verse" id="V16">16&#160;</span>পরে কয়িন সদাপ্রভুর সামনে থেকে চলে গিয়ে এদনের পূর্ব দিকে নো<a href="#FN2" class="notemark">†<span class="popup"> ভ্রমণের দেশ </span></a>দ দেশে বাস করল। </div><div class='s'>কয়িন এবং বংশধর </div><div class='p'> <span class="verse" id="V17">17&#160;</span>আর কয়িন নিজের স্ত্রীর সঙ্গে শারীরিক সম্পর্ক করলে সে গর্ভবতী হয়ে হনোককে প্রসব করল। আর কয়িন এক নগর তৈরী করে নিজের ছেলের নামানুসারে তার নাম হনোক রাখল।  <span class="verse" id="V18">18&#160;</span>হনোকের ছেলে ঈরদ, ঈরদের ছেলে মহুয়ায়েল, মহুয়ায়েলের ছেলে মথূশায়েল ও  <span class="verse" id="V19">19&#160;</span>মথূশায়েলের ছেলে লেমক। লেমক দুই স্ত্রী গ্রহণ করল, একজন স্ত্রীর নাম আদা, অন্যের নাম সিল্লা।  <span class="verse" id="V20">20&#160;</span>আদার গর্ভে যাবল জন্মাল, সে তাঁবুনিবাসী পশুপালকদের আদিপুরুষ ছিল। তার ভাইয়ের নাম যুবল;  <span class="verse" id="V21">21&#160;</span>সে বীণা ও বংশীধারী সকলের আদিপুরুষ ছিল।  <span class="verse" id="V22">22&#160;</span>আর সিল্লার গর্ভে তুবল-কয়িন জন্মাল, সে পিতলের ও লোহার নানা প্রকার অস্ত্র তৈরী করত। তুবল-কয়িনের বোনের নাম নয়মা।  <span class="verse" id="V23">23&#160;</span>আর লেমক নিজের দুই স্ত্রীকে বলল, </div><div class='q'>“আদা, সিল্লা, তোমরা আমার কথা শোন, </div><div class='q2'>লেমকের স্ত্রীরা আমার কথা শোন; </div><div class='q3'>কারণ আমি আঘাতের পরিশোধে পুরুষকে, </div><div class='q4'>প্রহারের পরিশোধে যুবাকে মেরে ফেলেছি। </div><div class='p'> <span class="verse" id="V24">24&#160;</span>যদি কয়িনের হত্যার প্রতিফল সাত গুন হয়, তবে লেমকের হত্যার প্রতিফল সাতাত্তর গুন হবে।” </div><div class='s'>সেথের জন্ম </div><div class='p'> <span class="verse" id="V25">25&#160;</span>আর আদম আবার নিজের স্ত্রীর পরিচয় নিলে তিনি ছেলে প্রসব করলেন ও তার নাম শেথ রাখলেন। কারণ [তিনি বললেন] কয়িনের মাধ্যমে হত হেবলের পরিবর্তে ঈশ্বর আমাকে আর এক ছেলে দিলেন। পরে  <span class="verse" id="V26">26&#160;</span>শেথেরও ছেলে হল, আর তিনি তার নাম ইনোশ রাখলেন। তখন লোকেরা সদাপ্রভুর নামে আরাধনা করতে আরম্ভ করল। </div><ul class='tnav'>
<li><a href='index.htm'>আদিপুস্তক</a></li>
<li><a href='GEN03.htm'>&lt;</a></li>
<li><a href='GEN.htm'>4</a></li>
<li><a href='GEN05.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V8">4:8</a>
 <span class="ft">চল ক্ষেতে যাওয়া যাক </span></p>
<p class="f" id="FN2"><span class="notemark">†</span><a class="notebackref" href="#V16">4:16</a>
 <span class="ft">ভ্রমণের দেশ </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
