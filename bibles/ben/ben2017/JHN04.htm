<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যোহন 4</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যোহন</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="main">
 
<div class='chapterlabel' id="V0"> 4</div><div class='s'>শমরীয়া নারীকে দেওয়া যীশুর শিক্ষা ও তার ফল। </div><div class='p'> <span class="verse" id="V1">1&#160;</span>প্রভু যখন জানতে পারলেন যে, ফরীশীরা শুনেছে, যীশু যোহনের চেয়ে অনেক বেশি শিষ্য করেন এবং বাপ্তিষ্ম দেন  <span class="verse" id="V2">2&#160;</span>যদিও যীশু নিজে বাপ্তিষ্ম দিতেন না কিন্তু তাঁর শিষ্যরাই দিতেন,  <span class="verse" id="V3">3&#160;</span>তখন তিনি যিহূদিয়া ছাড়লেন এবং আবার গালীলে চলে গেলেন।  <span class="verse" id="V4">4&#160;</span>আর গালীলে যাবার দিন শমরিয়ার মধ্য দিয়ে তাঁকে যেতে হল।  <span class="verse" id="V5">5&#160;</span>তখন তিনি শুখর নামক শমরিয়ার এক শহরের কাছে আসলেন; যাকোব তাঁর পুত্র যোষেফকে যে জমি দান করেছিলেন এই শহর তার কাছে।  <span class="verse" id="V6">6&#160;</span>আর সেই জায়গায় যাকোবের কূপ ছিল। তখন যীশু হাঁটতে হাঁটতে ক্লান্ত হয়ে পড়লে সেই কূপের পাশে বসলেন। তখন অনুমানে দুপুর বেলা ছিল।  <span class="verse" id="V7">7&#160;</span>শমরিয়ার একজন স্ত্রীলোক জল তুলতে এসেছিলেন এবং যীশু তাকে বললেন, <span class='wj'>“আমাকে পান করবার জন্য একটু জল দাও।”</span>  <span class="verse" id="V8">8&#160;</span>কারণ তাঁর শিষ্যেরা খাবার কেনার জন্য শহরে গিয়েছিলেন।  <span class="verse" id="V9">9&#160;</span>তখন শমরীয় স্ত্রীলোকটী তাঁকে বললেন, আপনি ইহূদি হয়ে কেমন করে আমার কাছে পান করবার জন্য জল চাইছেন? আমি ত একজন শমরীয় স্ত্রীলোক। কারণ শমরীয়দের সঙ্গে ইহূদিদের কোনো আদান প্রদান নেই।  <span class="verse" id="V10">10&#160;</span>যীশু উত্তরে তাকে বললেন, <span class='wj'>তুমি যদি জানতে, ঈশ্বরের দান কি, আর কে তোমাকে বলছেন, আমাকে পান করবার জল দাও, তবে তাঁরই কাছে তুমি চাইতে এবং তিনি হয়তো তোমাকে জীবনদায়ী জল দিতেন।</span>  <span class="verse" id="V11">11&#160;</span>স্ত্রীলোকটী তাঁকে বলল, মহাশয়, জল তোলার জন্য আপনার কাছে বালতি নেই এবং কূপটীও গভীর; তবে সেই জীবন জল আপনি কোথা থেকে পেলেন?  <span class="verse" id="V12">12&#160;</span>আমাদের পিতৃপুরুষ যাকোব থেকে কি আপনি মহান? যিনি আমাদেরকে এই কূপ দিয়েছেন, আর এই কূপের জল তিনি নিজে ও তাঁর পুত্রেরা পান করতেন ও তার পশুর পালও পান করত।  <span class="verse" id="V13">13&#160;</span>যীশু উত্তর দিয়ে তাকে বললেন, <span class='wj'>যে কেউ এই জল পান করে, তার আবার পিপাসা পাবে;</span>  <span class="verse" id="V14">14&#160;</span> <span class='wj'>কিন্তু আমি যে জল দেব তা যে কেউ পান করবে তার আর কখনও পিপাসা পাবে না; বরং আমি তাকে যে জল দেব তা তার অন্তরে এমন জলের ফোয়ারার মত হবে যা অনন্ত জীবন পর্যন্ত উথলিয়ে উঠবে।</span>  <span class="verse" id="V15">15&#160;</span>স্ত্রীলোকটী তাঁকে বলল, মহাশয়, সেই জল আমাকে দিন যেন আমার পিপাসা না পায় এবং জল তোলার জন্য এখানে না আসতে হয়।  <span class="verse" id="V16">16&#160;</span>যীশু তাকে বললেন, <span class='wj'>যাও আর তোমার স্বামীকে এখানে ডেকে নিয়ে এসো।</span>  <span class="verse" id="V17">17&#160;</span>স্ত্রীলোকটী উত্তরে তাঁকে বললেন, আমার স্বামী নেই। যীশু তাকে উত্তরে বললেন, <span class='wj'>তুমি ভালই বলেছ যে, আমার স্বামী নেই;</span>  <span class="verse" id="V18">18&#160;</span> <span class='wj'>কারণ তোমার পাঁচটি স্বামী ছিল এবং এখন তোমার সঙ্গে যে আছে সে তোমার স্বামী নয়; এটা তুমি সত্য কথা বলেছ।</span>  <span class="verse" id="V19">19&#160;</span>স্ত্রীলোকটী তাঁকে বলল, মহাশয়, আমি দেখছি যে আপনি একজন ভবিষ্যৎ বক্তা।  <span class="verse" id="V20">20&#160;</span>আমাদের পূর্বপুরুষেরা এই পর্বতের উপর উপাসনা করতেন কিন্তু আপনারা বলে থাকেন যে, যিরূশালেমই হলো সেই জায়গা যে জায়গায় মানুষের উপাসনা করা উচিত।  <span class="verse" id="V21">21&#160;</span>যীশু তাকে উত্তর দিয়ে বললেন, <span class='wj'>হে নারী, আমাকে বিশ্বাস কর; একটা দিন আসছে যখন তোমরা না এই পর্বতে না যিরূশালেমে পিতার উপাসনা করবে।</span>  <span class="verse" id="V22">22&#160;</span> <span class='wj'>তোমরা যাকে জান না তাকে উপাসনা করছ; আমরা যাকে জানি তারই উপাসনা করি, কারণ ইহূদিদের মধ্য থেকেই পরিত্রান আসবে।</span>  <span class="verse" id="V23">23&#160;</span> <span class='wj'>যদিও এমন দিন আসছে বরং এখনই সেই দিন, যখন প্রকৃত উপাসনাকারীরা আত্মায় ও সত্যে পিতার উপাসনা করবে; কারণ বাস্তবিক পিতা এই রকম উপাসনাকারী কে খোঁজ করেন।</span>  <span class="verse" id="V24">24&#160;</span> <span class='wj'>ঈশ্বর আত্মা; এবং যারা তাঁকে উপাসনা করে, তাদেরকে আত্মায় ও সত্যে উপাসনা করতে হবে।</span>  <span class="verse" id="V25">25&#160;</span>স্ত্রীলোকটী তাঁকে বলল, আমি জানি যে মশীহ আসছেন, যাকে খ্রীষ্ট বলে, তিনি যখন আসবেন তখন আমাদেরকে সব কিছু জানাবেন।  <span class="verse" id="V26">26&#160;</span>যীশু তাকে বললেন, <span class='wj'>আমি, যে তোমার সঙ্গে কথা বলছি, আমিই সেই।</span>  <span class="verse" id="V27">27&#160;</span>ঠিক সেই দিনের তাঁর শিষ্যরা ফিরে আসলেন। আর তারা আশ্চর্য্য হলেন যে তিনি কেন একটি স্ত্রীলোকের সঙ্গে কথা বলছেন, যদিও কেউ বলেননি, আপনি কি চান? অথবা কি জন্য তার সঙ্গে কথা বলছেন?  <span class="verse" id="V28">28&#160;</span>তখন সেই স্ত্রীলোকটী নিজের কলসী ফেলে রেখে শহরে ফিরে গেল এবং লোকদের বলল,  <span class="verse" id="V29">29&#160;</span>এস, দেখো একজন মানুষ আমি যা কিছু আজ পর্যন্ত করেছি তিনি সব কিছুই আমাকে বলে দিলেন; তিনি কি সেই খ্রীষ্ট নন?  <span class="verse" id="V30">30&#160;</span>তারা শহর থেকে বের হয়ে তাঁর কাছে আসলেন।  <span class="verse" id="V31">31&#160;</span>এর মধ্যে শিষ্যরা তাঁকে আবেদন করে বললেন, রব্বি, কিছু খেয়ে নিন।  <span class="verse" id="V32">32&#160;</span>কিন্তু তিনি তাঁদের বললেন, <span class='wj'>আমার কাছে খাবার জন্য খাদ্য আছে যার সম্পর্কে তোমরা জান না।</span>  <span class="verse" id="V33">33&#160;</span>সেইজন্য শিষ্যেরা একে অপরকে বলতে লাগলেন, কেউ তো ওনার খাবার জন্য কিছু আনেনি, এনেছে কি?  <span class="verse" id="V34">34&#160;</span>যীশু তাঁদের বললেন, <span class='wj'>আমার খাদ্য এই যে যিনি আমাকে পাঠিয়েছেন যেন তাঁর ইচ্ছা পালন করি এবং তাঁর কাজ সম্পূর্ণ করি।</span>  <span class="verse" id="V35">35&#160;</span> <span class='wj'>তোমরা কি বল না, “এখনো চার মাস বাকি তারপরে শস্য কাটবার দিন আসবে? আমি তোমাদেরকে বলছি, চোখ তুলে শস্য ক্ষেতের দিকে তাকাও, শস্য পেকে গেছে, কাটার দিন হয়েছে।”</span>  <span class="verse" id="V36">36&#160;</span> <span class='wj'>যে ফসল কাটে সে বেতন পায় এবং অনন্ত জীবনের জন্য ফল জড়ো করে রাখে; সুতরাং যে বীজ বোনে ও যে ফসল কাটে সবাই একসঙ্গে আনন্দ করে।</span>  <span class="verse" id="V37">37&#160;</span> <span class='wj'>কারণ এই কথা সত্য যে, একজন বোনে অন্য একজন কাটে।</span>  <span class="verse" id="V38">38&#160;</span> <span class='wj'>আমি তোমাদের ফসল কাটতে পাঠালাম, যার জন্য তোমরা কোনো কাজ করনি; অন্য লোক পরিশ্রম করেছে এবং তোমরা তাদের পরিশ্রম করা ক্ষেতে ঢুকেছ।</span> </div><div class='s'>অনেক শমরীয় বিশ্বাস করলেন। </div><div class='p'> <span class="verse" id="V39">39&#160;</span>সেই শহরের শমরীয়েরা অনেকে তাঁতে বিশ্বাস করল কারণ সেই স্ত্রীলোকটী সাক্ষ্য দিয়েছিল যে, আমি যা কিছু আজ পর্যন্ত করেছি তিনি আমাকে সব কিছুই বলে দিয়েছেন।  <span class="verse" id="V40">40&#160;</span>সুতরাং সেই শমরীয়েরা যখন তাঁর কাছে আসল, তারা তখন তাঁকে অনুরোধ করল যেন তিনি তাদের সঙ্গে থাকেন এবং তাতে তিনি দুই দিন সেখানে ছিলেন।  <span class="verse" id="V41">41&#160;</span>এবং আরও অনেক লোক তাঁর কথা শুনে বিশ্বাস করল;  <span class="verse" id="V42">42&#160;</span>তারা সেই স্ত্রীলোককে বলতে লাগল, আমরা যে বিশ্বাস করছি সে শুধুমাত্র তোমার কথা শুনে নয়, কারণ আমরা নিজেরা শুনেছি ও এখন জানতে পেরেছি যে, ইনি হলেন প্রকৃত জগতের ত্রাণকর্ত্তা। </div><div class='s'>যীশু রাজকর্মীর ছেলেকে সুস্থ করলেন। </div><div class='p'> <span class="verse" id="V43">43&#160;</span>সেই দুই দিনের র পর তিনি সেখান থেকে বেরিয়ে গালীলে যাবার জন্য রওনা দিলেন।  <span class="verse" id="V44">44&#160;</span>কারণ যীশু নিজে সাক্ষ্য দিয়েছিলেন যে, ভবিষ্যৎ বক্তা তাঁর নিজের দেশে সম্মান পান না।  <span class="verse" id="V45">45&#160;</span>যখন তিনি গালীলে আসলেন তখন গালীলীয়েরা তাঁকে সাদরে গ্রহণ করেছিল, যিরূশালেমে পর্বের দিনের তিনি যা কিছু করেছিলেন, সে সব তারা দেখেছিল; কারণ তারাও সেই পর্ব্বে গিয়েছিল। </div><div class='p'> <span class="verse" id="V46">46&#160;</span>পরে তিনি আবার গালীলের সেই কান্না শহরে আসলেন, যেখানে তিনি জলকে আঙ্গুর রস বানিয়েছিলেন। সেখানে একজন রাজকর্মী ছিলেন যাঁর ছেলে কফরনাহূমে অসুস্থ ছিল।  <span class="verse" id="V47">47&#160;</span>যখন তিনি শুনলেন যীশু যিহূদিয়া থেকে গালীলে এসেছেন তিনি তাঁর কাছে গেলেন এবং অনুরোধ করলেন যেন তিনি আসেন এবং তাঁর ছেলেকে সুস্থ করেন যে প্রায় মরে যাবার মত হয়েছিল।  <span class="verse" id="V48">48&#160;</span> <span class='wj'>তখন যীশু তাঁকে বললেন, চিহ্ন এবং বিষ্ময়জনক কাজ যতক্ষণ না দেখ, তোমরা বিশ্বাস করবে না।</span>  <span class="verse" id="V49">49&#160;</span>সেই রাজকর্মী তাঁকে বললেন, হে প্রভু আমার ছেলেটা মরার আগে আসুন।  <span class="verse" id="V50">50&#160;</span>যীশু তাঁকে বললেন যাও, <span class='wj'>তোমার ছেলে বেঁচে গেছে।</span> সেই লোকটিকে যীশু যে কথা বললেন তিনি তা বিশ্বাস করলেন এবং তাঁর নিজের রাস্তায় চলে গেলেন।  <span class="verse" id="V51">51&#160;</span>যখন তিনি যাচ্ছিলেন, সেই দিনে তাঁর চাকরেরা তাঁর কাছে এসে বলল আপনার ছেলেটি বেঁচে গেছে।  <span class="verse" id="V52">52&#160;</span>তখন তিনি তাদের কাছে জিজ্ঞাসা করলেন কোন দিন তার সুস্থ হওয়া শুরু হয়েছিল? তারা তাঁকে বলল, কাল প্রায় দুপুর একটার দিনের তার জ্বর ছেড়ে গিয়েছে।  <span class="verse" id="V53">53&#160;</span>তখন পিতা বুঝতে পারলেন, যীশু সেই ঘন্টাতেই তাঁকে বলেছিলেন, <span class='wj'>তোমার ছেলে বেঁচে গেছে;</span> সুতরাং তিনি নিজে ও তাঁর পরিবারের সবাই বিশ্বাস করলেন।  <span class="verse" id="V54">54&#160;</span>যিহূদিয়া থেকে গালীলে আসবার পর যীশু আবার এই দ্বিতীয়বার আশ্চর্য্য কাজ করলেন। </div><ul class='tnav'>
<li><a href='index.htm'>যোহন</a></li>
<li><a href='JHN03.htm'>&lt;</a></li>
<li><a href='JHN.htm'>4</a></li>
<li><a href='JHN05.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
