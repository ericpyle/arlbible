<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী গীতসংহিতা 119</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>গীতসংহিতা</a></li>
<li><a href='PSA118.htm'>&lt;</a></li>
<li><a href='PSA.htm'>119</a></li>
<li><a href='PSA120.htm'>&gt;</a></li>
</ul>
<div class="main">
 
<div class='chapterlabel' id="V0"> 119</div><div class='d'>আলেফ। </div><div class='p'> <span class="verse" id="V1">1&#160;</span>ধন্য তারা, যাদের পথ নির্দোষ, যারা সদাপ্রভুুর ব্যবস্থা পথে চলে।  <span class="verse" id="V2">2&#160;</span>ধন্য তারা, যারা তাঁর বিধিসম্মত আদেশ পালন করে; যারা সমস্ত মন দিয়ে তাঁকে খোঁজে।  <span class="verse" id="V3">3&#160;</span>তারা অন্যায় করে না, তারা তাঁর পথে চলে।  <span class="verse" id="V4">4&#160;</span>তুমি তোমর নির্দেশ পালন করতে আদেশ করেছ, যেন আমরা যত্ন সহকারে তা পালন করি।  <span class="verse" id="V5">5&#160;</span>আহা! যা আমি দৃঢ়ভাবে প্রতিষ্ঠিত করব তোমার সংবিধি পালনে।  <span class="verse" id="V6">6&#160;</span>তখন আমি লজ্জিত হব না, যখন আমি তোমার আদেশগুলোর বিষয় চিন্তা করি।  <span class="verse" id="V7">7&#160;</span>যখন আমি তোমার ধর্মময় শাসন শিক্ষা করি, তখন আমি আন্তরিক ভাবে তোমার ধন্যবাদ করব।  <span class="verse" id="V8">8&#160;</span>আমি তোমার বিধি পালন করব; আমাকে একা ছেড়ে দিও না। </div><div class='d'>বৈৎ। </div><div class='m'> <span class="verse" id="V9">9&#160;</span>যুবক কেমন করে নিজের পথ বিশুদ্ধ রাখবে? তোমার বাক্য পালনের মাধ্যমেই করবে।  <span class="verse" id="V10">10&#160;</span>আমি সমস্ত মন দিয়ে তোমায় খুঁজেছি, আমাকে তোমার আদেশ পথ ছেড়ে ঘুরে বেড়াতে দিও না।  <span class="verse" id="V11">11&#160;</span>আমি তোমার বাক্য হৃদয়ে সঞ্চয় করে রেখেছি, যেন আমি তোমার বিরুদ্ধে পাপ না করি।  <span class="verse" id="V12">12&#160;</span>হে সদাপ্রভুু; তুমি ধন্য, আমাকে তোমার বিধি শেখাও।  <span class="verse" id="V13">13&#160;</span>আমি আমার মুখ দিয়ে তোমার সমস্ত ধর্মময় আদেশ ঘোষণা করেছি যা তুমি প্রকাশ করেছ।  <span class="verse" id="V14">14&#160;</span>সমস্ত ধন সম্পত্তির থেকেও আমি তোমার নিয়মের আদেশ আনন্দ করি।  <span class="verse" id="V15">15&#160;</span>আমি তোমার নির্দেশগুলোয় ধ্যান করব এবং তোমার পথের প্রতি মনোযোগ দেব।  <span class="verse" id="V16">16&#160;</span>আমি তোমার বিধিগুলোয় আনন্দ করি, তোমার বাক্য ভুলে যাব না। </div><div class='d'>গিমেল। </div><div class='m'> <span class="verse" id="V17">17&#160;</span>তোমার দাসের প্রতি দয়াবান হও, যেন আমি বাঁচি এবং তোমার বাক্য পালন করি।  <span class="verse" id="V18">18&#160;</span>আমার চোখ খুলে দাও, যেন আমি তোমার ব্যবস্থায় আশ্চর্য্য আশ্চর্য্য বিষয় দেখতে পাই।  <span class="verse" id="V19">19&#160;</span>আমি পৃথিবীতে বিদেশী, আমার থেকে তোমার আদেশগুলো লুকিও না।  <span class="verse" id="V20">20&#160;</span>আমার প্রাণ সব দিন আকাঙ্ক্ষায় চূর্ণ তোমার ধর্মময় আদেশের জন্য।  <span class="verse" id="V21">21&#160;</span>তুমি অহঙ্কারীদেরকে ধমক দিয়েছ, যারা অভিশপ্ত, যারা তোমার আদেশ ছেড়ে ঘুরে বেড়ায়।  <span class="verse" id="V22">22&#160;</span>আমার থেকে দূর্নাম ও অপমান দূর কর, কারণ আমি তোমার নিয়মের আদেশ পালন করেছি।  <span class="verse" id="V23">23&#160;</span>যদিও শাসকেরা আমার বিরুদ্ধে চক্রান্ত এবং নিন্দা করেছে; তবুও তোমার দাস তোমার বিধি ধ্যান করে।  <span class="verse" id="V24">24&#160;</span>তোমার নিয়মের আদেশ আমার আনন্দজনক এবং সেগুলি আমার পরামর্শদাতা। </div><div class='d'>দালৎ। </div><div class='m'> <span class="verse" id="V25">25&#160;</span>আমার প্রাণ ধূলোতে জড়িয়ে আছে, তোমার বাক্য অনুযায়ী আমাকে জীবন দাও।  <span class="verse" id="V26">26&#160;</span>আমি আমার পথের কথা তোমায় বলেছি এবং তুমি আমাকে উত্তর দিয়েছ, তোমার বিধি আমাকে শেখাও।  <span class="verse" id="V27">27&#160;</span>তোমার নির্দেশ আমাকে বুঝিয়ে দাও, যাতে আমি তোমার আ<a href="#FN1" class="notemark">*<span class="popup"> আশ্চর্য্য কার্য্য </span></a>শ্চর্য্য শিক্ষা সব ধ্যান করতে পারি।  <span class="verse" id="V28">28&#160;</span>দুঃখে আমার হৃদয় গলে পড়ছে, তোমার বাক্যে আমাকে ওঠাও।  <span class="verse" id="V29">29&#160;</span>আমার থেকে মিথ্যার পথ দূর কর, অনুগ্রহ করে আমাকে তোমার ব্যবস্থা শেখাও।  <span class="verse" id="V30">30&#160;</span>আমি বিশ্বস্ততার পথ মনোনীত করেছি, আমি সব দিন তোমার ধর্মময় আদেশ আমার সামনে রাখেছি।  <span class="verse" id="V31">31&#160;</span>আমি তোমার নিয়মের আদেশ সমূহে জড়িয়ে আছি; সদাপ্রভুু আমাকে লজ্জিত হতে দিও না।  <span class="verse" id="V32">32&#160;</span>আমি তোমার আদেশ পথে দৌড়াব, কারণ তুমি তা করতে আমার হৃদয় বড় করেছ। </div><div class='d'>হে। </div><div class='m'> <span class="verse" id="V33">33&#160;</span>হে সদাপ্রভুু, তোমার বিধির পথ আমাকে শেখাও, আর আমি শেষ পর্যন্ত তা পালন করব।  <span class="verse" id="V34">34&#160;</span>আমাকে বুদ্ধি দাও এবং আমি তোমার ব্যবস্থা পালন করব; আমি আমার সমস্ত হৃদয় দিয়ে তা পালন করব।  <span class="verse" id="V35">35&#160;</span>তোমার আদেশ পথে আমাকে পরিচালনা করাও, কারণ আমি সেই পথে চলতে আনন্দ পাই।  <span class="verse" id="V36">36&#160;</span>তোমার নিয়মের আদেশের দিকে আমার হৃদয়কে পরিচালনা দাও এবং অসৎ লাভের থেকে দূরে রাখ।  <span class="verse" id="V37">37&#160;</span>মন্দ বিষয় থেকে আমার চোখ ফেরাও, আমাকে তোমার পথে পুনরুজ্জীবিত কর।  <span class="verse" id="V38">38&#160;</span>তোমার দাসের জন্য তোমার প্রতিজ্ঞা পূর্ণ কর, যা তুমি তাদের জন্য তৈরী করেছিলে যারা তোমায় সম্মান করে।  <span class="verse" id="V39">39&#160;</span>আমার অপমান দূর কর, যার আমি ভয় করি, কারণ তোমার ধর্মময় আদেশ ভাল।  <span class="verse" id="V40">40&#160;</span>দেখ, আমি তোমার নির্দেশগুলোর জন্য আকাঙ্খা করে আসছি; তোমার ধার্ম্মিকতায় আমাকে জীবিত রেখো। </div><div class='d'>বৌ। </div><div class='m'> <span class="verse" id="V41">41&#160;</span>হে সদাপ্রভুু, আমাকে তোমার অক্ষয় ভালবাসা দাও তোমার প্রতিজ্ঞা অনুসারে তোমার পরিত্রান দাও।  <span class="verse" id="V42">42&#160;</span>তবে আমি তাদের উত্তর দিতে পারব যারা আমায় উপহাস করে, কারণ আমি তোমার বাক্যে নির্ভর করেছি।  <span class="verse" id="V43">43&#160;</span>আমার মুখ থেকে সত্যের বাক্য নিয়ে নিও না, কারণ আমি তোমার ধর্মময় আদেশের জন্য অপেক্ষা করছি।  <span class="verse" id="V44">44&#160;</span>আমি সব দিন তোমার ব্যবস্থা পালন করব, যুগে যুগে চিরকাল করব।  <span class="verse" id="V45">45&#160;</span>আমি নিরাপদে চলব, কারণ আমি তোমার নির্দেশগুলোর খোঁজ করেছি।  <span class="verse" id="V46">46&#160;</span>আমি রাজাদের সামনে তোমার গুরত্বপূর্ণ আদেশের কথা বলব এবং লজ্জিত হব না।  <span class="verse" id="V47">47&#160;</span>আমি তোমার আদেশগুলোয় আনন্দ করব, যা আমি ভীষণ ভালবাসি।  <span class="verse" id="V48">48&#160;</span>আমি তোমার আদেশগুলোর কাছে অঞ্জলি ওঠাব, যা আমি ভালবাসি; আমি তোমার বিধি ধ্যান করব। </div><div class='d'>সয়িন। </div><div class='m'> <span class="verse" id="V49">49&#160;</span>তোমার দাসের জন্য তোমার প্রতিজ্ঞা স্মরণ কর, কারণ তুমি আমাকে আশা দিয়েছ।  <span class="verse" id="V50">50&#160;</span>আমার দুঃখে এটাই আমার সান্ত্বনা: যে তোমার প্রতিজ্ঞা আমাকে বাঁচিয়ে রেখেছে।  <span class="verse" id="V51">51&#160;</span>অহঙ্কারীরা আমাকে বিদ্রূপ করেছে, তবুও আমি তোমার ব্যবস্থা থেকে ফিরিনি।  <span class="verse" id="V52">52&#160;</span>হে সদাপ্রভুু, আমি প্রাচীনকাল থেকে তোমার ধর্মময় আদেশ শিখছি, আর সান্ত্বনা পেয়েছি।  <span class="verse" id="V53">53&#160;</span>আমার ক্রোধ জ্বলে উঠেছে, পাপীদের জন্য যারা তোমার ব্যবস্থা অগ্রাহ্য করে।  <span class="verse" id="V54">54&#160;</span>তোমার বিধি আমার গান হয়েছে যেখানে আমি অস্থায়ীভাবে বাস করি।  <span class="verse" id="V55">55&#160;</span>হে সদাপ্রভুু, আমি রাতে তোমার নামের বিষয়ে চিন্তা করি এবং আমি তোমার ব্যবস্থা পালন করি।  <span class="verse" id="V56">56&#160;</span>এটাই আমার অভ্যাস কারণ আমি তোমার নির্দেশগুলো পালন করেছি। </div><div class='d'>হেৎ। </div><div class='m'> <span class="verse" id="V57">57&#160;</span>সদাপ্রভুু আমার অধিকার; আমি দৃঢ়প্রতিজ্ঞ তোমার বাক্য সকল পালনে।  <span class="verse" id="V58">58&#160;</span>আমি সমস্ত হৃদয় দিয়ে আন্তরিকভাবে অনুরোধ করি তোমার দয়া পাবার; তোমার প্রতিজ্ঞা অনুযায়ী, আমার প্রতি কৃপা কর।  <span class="verse" id="V59">59&#160;</span>আমি আমার পথ পরীক্ষা করেছি এবং তোমার নিয়মের আদেশের দিকে আমার চরণ ফিরিয়েছি।  <span class="verse" id="V60">60&#160;</span>আমি তাড়াতাড়ি করলাম এবং তোমার আদেশগুলো পালনে দেরী করলাম না।  <span class="verse" id="V61">61&#160;</span>পাপীদের দড়ি আমাকে ফাঁদে ফেলেছে, আমি তোমার ব্যবস্থা ভুলে যাই নি।  <span class="verse" id="V62">62&#160;</span>আমি মাঝ রাত্রে তোমার ধন্যবাদ করতে উঠি, তোমার ন্যায় বিধানের জন্য।  <span class="verse" id="V63">63&#160;</span>আমি সেই সকলের সঙ্গী যারা তোমাকে সম্মান করে এবং যারা তোমার নির্দেশগুলো পালন করে।  <span class="verse" id="V64">64&#160;</span>হে সদাপ্রভুু, পৃথিবী তোমার চুক্তির বিশ্বস্ততায় পরিপূর্ণ; আমাকে তোমার বিধির শিক্ষা দাও। </div><div class='d'>টেট। </div><div class='m'> <span class="verse" id="V65">65&#160;</span>হে সদাপ্রভুু, তুমি তোমার দাসের মঙ্গল করেছ, তোমার বাক্যানুসারে করেছ।  <span class="verse" id="V66">66&#160;</span>আমাকে সঠিক বিচারশক্তি এবং বুদ্ধি শেখাও, কারণ আমি তোমার আদেশগুলোয় বিশ্বাস করেছি।  <span class="verse" id="V67">67&#160;</span>দুঃখ পাওয়ার আগে আমি ভ্রান্ত ছিলাম, কিন্তু এখন আমি তোমার বাক্য পালন করছি।  <span class="verse" id="V68">68&#160;</span>তুমি মঙ্গলময় এবং তুমি সেই যিনি মঙ্গল কাজ করেন, তোমার বিধি আমাকে শেখাও।  <span class="verse" id="V69">69&#160;</span>অহঙ্কারীরা আমার বিরুদ্ধে মিথ্যা কথা বলেছে, কিন্তু আমি সমস্ত হৃদয় দিয়ে তোমার নির্দেশ পালন করেছি।  <span class="verse" id="V70">70&#160;</span>তাদের হৃদ<a href="#FN2" class="notemark">†<span class="popup"> তাদের হৃদয় কঠিন </span></a>য়ে সত্যতা নেই; কিন্তু আমি তোমার ব্যবস্থায় আনন্দ করি।  <span class="verse" id="V71">71&#160;</span>এটা আমার জন্য ভাল যে আমি দুঃখ ভোগ করেছি, যেন আমি তোমার বিধি শিখতে পারি।  <span class="verse" id="V72">72&#160;</span>হাজার হাজার সোনা ও রূপার চেয়ে তোমার মুখের নির্দেশ আমার জন্য মহা মূল্যবান। </div><div class='d'>ইয়োদ। </div><div class='m'> <span class="verse" id="V73">73&#160;</span>তোমার হাত আমার গঠন ও স্থাপন করছে; আমাকে বুদ্ধি দাও, যেন আমি তোমার আদেশ সকল শিখতে পারি।  <span class="verse" id="V74">74&#160;</span>যারা তোমাকে সম্মান করে, তারা আমাকে দেখে গর্বিত হবে, কারণ আমি তোমরা বাক্যে আশা পাই।  <span class="verse" id="V75">75&#160;</span>হে সদাপ্রভুু, আমি জানি তোমার আদেশ ন্যায্য এবং তুমি বিশ্বস্ততায় আমাকে দুঃখ দিয়েছ।  <span class="verse" id="V76">76&#160;</span>তোমার চুক্তির বিশ্বস্ততা আমায় সান্ত্বনা দিক, যেমন তুমি তোমার দাসকে প্রতিজ্ঞা করেছ।  <span class="verse" id="V77">77&#160;</span>আমার প্রতি করুণা কর, যেন আমি বাঁচি; কারণ তোমার ব্যবস্থা আমার আনন্দদায়ক।  <span class="verse" id="V78">78&#160;</span>অহঙ্কারীদের লজ্জায় ফেলা হোক, কারণ তারা আমার নিন্দা করেছে; কিন্তু আমি তোমার নির্দেশগুলোয় ধ্যান করব।  <span class="verse" id="V79">79&#160;</span>যারা তোমাকে সম্মান করে, তারা আমার দিকে ফিরুক, তারা যারা তোমার নিয়মের আদেশ জানে তারা ফিরুক।  <span class="verse" id="V80">80&#160;</span>আমার হৃদয় তোমার বিধিতে নির্দোষ হোক, যেন আমি লজ্জায় না পড়ি। </div><div class='d'>কফ। </div><div class='m'> <span class="verse" id="V81">81&#160;</span>আমি তোমার পরিত্রানের আকাঙ্খা করি, আমি তোমার বাক্যে আমার আশা রেখেছি।  <span class="verse" id="V82">82&#160;</span>আমার চোখ তোমার প্রতিজ্ঞা দেখার আকাঙ্খা করে; কখন তুমি আমাকে সান্ত্বনা করবে?  <span class="verse" id="V83">83&#160;</span>কারণ আমি ধোঁয়ায় ভরা দ্রাক্ষার থলির মত হয়েছি; আমি তোমার বিধি ভুলে যাই নি।  <span class="verse" id="V84">84&#160;</span>কত দিন তোমার দাস এসব সহ্য করবে? কবে তুমি আমার তাড়নাকারীদের বিচার করবে?  <span class="verse" id="V85">85&#160;</span>অহঙ্কারীরা আমার জন্য গর্ত খুঁড়েছে, তারা তোমার ব্যবস্থার নিন্দা করে।  <span class="verse" id="V86">86&#160;</span>তোমার সমস্ত আদেশ বিশ্বসনীয়; যে সমস্ত লোক আমাকে অন্যায়ভাবে অত্যাচার করে; আমায় সাহায্য কর।  <span class="verse" id="V87">87&#160;</span>তারা পৃথিবীতে আমাকে প্রায় শেষ করে ফেলেছিল, কিন্তু আমি তোমার নির্দেশগুলো ত্যাগ করিনি।  <span class="verse" id="V88">88&#160;</span>যেমন তোমার চুক্তির বিশ্বস্ততার প্রতিজ্ঞা অনুসারে আমাকে জী<a href="#FN3" class="notemark">‡<span class="popup"> আমার জীবন কে পুনর্গঠন কর </span></a>বিত রাখো, যাতে আমি তোমার নিয়মের আদেশ পালন করতে পারি যা তুমি বলেছ। </div><div class='d'>লামদ। </div><div class='m'> <span class="verse" id="V89">89&#160;</span>হে সদাপ্রভুু, তোমার বাক্য অনন্তকাল স্থায়ী, তোমার বাক্য স্বর্গে দৃঢ় ভাবে স্থাপিত।  <span class="verse" id="V90">90&#160;</span>তোমার বিশ্বস্ততা পুরুষে পুরুষে স্থায়ী; তুমি পৃথিবীকে স্থাপন করেছ এবং তা স্থির থাকে।  <span class="verse" id="V91">91&#160;</span>সমস্ত কিছুই আজ পর্যন্ত স্থির রয়েছে, যেমন তুমি বলেছ তোমার ন্যায় বিধানে, কারণ সমস্ত কিছুই তোমার দাস।  <span class="verse" id="V92">92&#160;</span>যদি তোমার ব্যবস্থা আমার আনন্দদায়ক না হত, তবে আমি আপন দুঃখে ধ্বংস হতাম।  <span class="verse" id="V93">93&#160;</span>আমি তোমার নির্দেশগুলো কখনও ভুলে যাব না, কারণ তার দ্বারাই তুমি আমাকে জীবিত রেখেছ।  <span class="verse" id="V94">94&#160;</span>আমি তোমারই, আমাকে রক্ষা কর; কারণ আমি তোমার নির্দেশগুলো অন্বেষণ করি।  <span class="verse" id="V95">95&#160;</span>পাপীরা আমাকে ধ্বংস করার জন্য প্রস্তুত; কিন্তু আমি তোমার নিয়মের আদেশ বোঝার চেষ্টা করব।  <span class="verse" id="V96">96&#160;</span>আমি দেখেছি যে সমস্ত কিছুরই সীমা আছে; কিন্তু তোমার আদেশ এটি মহান, অপরি<a href="#FN4" class="notemark">§<span class="popup"> অত্যন্ত প্রশস্ত </span></a>সীম। </div><div class='d'>মেম। </div><div class='m'> <span class="verse" id="V97">97&#160;</span>আহা, আমি তোমার ব্যবস্থা কেমন ভালবাসি। এটা সমস্ত দিন আমার ধ্যানের বিষয়।  <span class="verse" id="V98">98&#160;</span>তোমার আদেশ আমাকে শত্রুর থেকেও জ্ঞানবান করে; কারণ তোমার আদেশ চিরকাল আমার সঙ্গে আছে।  <span class="verse" id="V99">99&#160;</span>আমার বেশি বুদ্ধি আমার সমস্ত গুরুর থেকে, কারণ আমি তোমার নিয়মের আদেশের ধ্যান করি।  <span class="verse" id="V100">100&#160;</span>প্রাচীন লোকদের থেকেও আমি বেশি বুদ্ধিমান, তার কারণ আমি তোমার নির্দেশগুলো পালন করেছি।  <span class="verse" id="V101">101&#160;</span>আমি সমস্ত কুপথ থেকে আমার পা দূরে রেখেছি, যেন আমি তোমার বাক্য পালন করি।  <span class="verse" id="V102">102&#160;</span>আমি তোমার ন্যায় বিধান থেকে ফিরি নি, কারণ তুমিই আমাকে নির্দেশ দিয়েছ।  <span class="verse" id="V103">103&#160;</span>তোমার বাক্য সকল আমার মুখে কেমন মিষ্ট লাগে! তা আমার মুখে মধুর থেকে মিষ্টি।  <span class="verse" id="V104">104&#160;</span>তোমার নির্দেশগুলোর দ্বারাই আমার বুদ্ধি লাভ হয়। সেইজন্য আমি সমস্ত মিথ্যা পথ ঘৃণা করি। </div><div class='d'>নুন। </div><div class='m'> <span class="verse" id="V105">105&#160;</span>তোমার বাক্য আমার চরনের প্রদীপ, আমার পথের আলো।  <span class="verse" id="V106">106&#160;</span>আমি শপথ করেছি এবং স্থির করেছি, যে আমি তোমার বিধি পালন করব।  <span class="verse" id="V107">107&#160;</span>হে সদাপ্রভুু, আমি খুব দুঃখার্ত্ত; তোমার বাক্যের প্রতিজ্ঞা অনুযায়ী আমাকে জীবিত রেখ।  <span class="verse" id="V108">108&#160;</span>সদাপ্রভুু, দয়া করে আমার মুখের স্বেচ্ছা দত্ত উপহার সকল গ্রহণ কর এবং তোমার ন্যায় বিধান আমাকে শেখাও।  <span class="verse" id="V109">109&#160;</span>আমার প্রা<a href="#FN5" class="notemark">*<span class="popup"> আমার আত্মা সর্বদা আমার হস্তে থাকে </span></a>ণ সবদিন বিপদে থাকে, তবুও আমি তোমার ব্যবস্থা ভুলে যাই নি।  <span class="verse" id="V110">110&#160;</span>পাপীরা আমার জন্য ফাঁদ পেতেছে, কিন্তু আমি তোমার নির্দেশ থেকে দূরে সরে যাই নি।  <span class="verse" id="V111">111&#160;</span>আমি তোমার নিয়মের আদেশ আমার দাবি বলে অধিকার করেছি, কারণ সেগুলো আমার হৃদয়ের আনন্দ।  <span class="verse" id="V112">112&#160;</span>আমার হৃদয় তোমার বিধি মেনে চলতে স্থির হয়েছে, চিরকালের জন্য, শেষ পর্যন্ত। </div><div class='d'>সামক। </div><div class='m'> <span class="verse" id="V113">113&#160;</span>আমি দ্বিমনা লোকেদের ঘৃণা করি, কিন্তু তোমার ব্যবস্থা ভালবাসি।  <span class="verse" id="V114">114&#160;</span>তুমি আমার লুকানোর জায়গা ও আমার ঢাল; আমি তোমার বাক্যের জন্য অপেক্ষা করি।  <span class="verse" id="V115">115&#160;</span>মন্দ কাজকরীরা, আমার কাছ থেকে দূর হও; যাতে আমি আমার ঈশ্বরের আদেশ সকল পালন করতে পারি।  <span class="verse" id="V116">116&#160;</span>তোমার বাক্যে আমাকে ধরে রাখ যাতে আমি বাঁচি এবং আমাকে আমার আশায় লজ্জিত হতে দিও না।  <span class="verse" id="V117">117&#160;</span>আমাকে তুলে ধর এবং আমি উদ্ধার পাব; আমি সব দিন তোমার বিধি ধ্যান করব।  <span class="verse" id="V118">118&#160;</span>তুমি তাদের সকলকে অগ্রাহ্য করেছ, যারা তোমার বিধি ছেড়ে চলে গেছে; কারণ সেই সমস্ত লোকেরা প্রতারক এবং অবিশ্বস্ত।  <span class="verse" id="V119">119&#160;</span>তুমি পৃথিবীর সমস্ত পাপীদেরকে মলের মত দূর করে থাক, এই জন্য আমি তোমরা ন্যায় বিধান ভালবাসি।  <span class="verse" id="V120">120&#160;</span>তোমার ভয়ে আমার শরীর রোমাঞ্চিত হয়, তোমার শাসনকলাপে আমি ভীত। </div><div class='d'>অয়িন। </div><div class='m'> <span class="verse" id="V121">121&#160;</span>যা কিছু ন্যায্য এবং সঠিক আমি করি; আমাকে আমার উপদ্রবকারীদের হাতে ছেড়ে দিও না।  <span class="verse" id="V122">122&#160;</span>তুমি তোমার দাসের মঙ্গল নিশ্চিত কর, অহঙ্কারীরা আমার ওপর উপদ্রব না করুক।  <span class="verse" id="V123">123&#160;</span>তোমার পরিত্রানের অপেক্ষায় এবং তোমার ধর্মময় বাক্যের জন্য আমার চোখ ক্লান্ত হয়েছে।  <span class="verse" id="V124">124&#160;</span>তোমার দাসকে তোমার চুক্তির বিশ্বস্ততা দেখাও এবং আমাকে তোমার বিধি শেখাও।  <span class="verse" id="V125">125&#160;</span>আমি তোমার দাস, আমাকে বুদ্ধি দাও, যেন আমি তোমার নিয়মের আদেশগুলো জানতে পারি।  <span class="verse" id="V126">126&#160;</span>সদাপ্রভুুর কাজ করবার দিন হল, কারণ লোকেরা তোমার ব্যবস্থা খণ্ডন করেছে।  <span class="verse" id="V127">127&#160;</span>সত্যি আমি তোমার আদেশ সকল ভালবাসি, সোনার থেকেও, বিশুদ্ধ সোনার থেকেও ভালবাসি।  <span class="verse" id="V128">128&#160;</span>এই জন্য আমি সাবধানে তোমার সমস্ত নির্দেশ অনুসরণ করি এবং আমি সমস্ত মিথ্যার পথ ঘৃণা করি। </div><div class='d'>পে। </div><div class='m'> <span class="verse" id="V129">129&#160;</span>তোমার নিয়মের আদেশ আশ্চর্য্য, এই জন্য আমি সেগুলো পালন করি।  <span class="verse" id="V130">130&#160;</span>তোমার প্রকাশিত বাক্য আলো দান করে; তা সরলদের বুদ্ধি দান করে।  <span class="verse" id="V131">131&#160;</span>আমি মুখ খুলে শ্বাস ফেলছিলাম, কারণ আমি তোমার আদেশগুলোর আকাঙ্খা করছিলাম।  <span class="verse" id="V132">132&#160;</span>আমার দিকে ফের এবং আমায় দয়া কর, যেমন তুমি সব দিন করে থাক তাদের জন্য যারা তোমার নাম ভালবাসে।  <span class="verse" id="V133">133&#160;</span>তোমার বাক্য দ্বারা আমার চরণকে পরিচালনা দাও; কোন পাপকে আমার উপরে কর্তৃত্ব করতে দিও না।  <span class="verse" id="V134">134&#160;</span>মানুষের উপদ্রব থেকে আমাকে উদ্ধার কর, যাতে আমি তোমার নির্দেশগুলো পালন করতে পারি।  <span class="verse" id="V135">135&#160;</span>তোমার দাসের ওপর তোমার মুখ উজ্জ্বল হোক এবং তোমার বিধি সকল আমাকে শেখাও।  <span class="verse" id="V136">136&#160;</span>আমার চোখ থেকে জলধারা বইছে, কারণ লোকেরা তোমার ব্যবস্থা পালন করে না। </div><div class='d'>সাদে। </div><div class='m'> <span class="verse" id="V137">137&#160;</span>হে সদাপ্রভুু, তুমি ধার্মিক এবং তোমার আদেশ সকল ন্যায্য।  <span class="verse" id="V138">138&#160;</span>তুমি তোমার নিয়মের আদেশ ধার্ম্মিকতায় এবং বিশ্বস্ততায় দিয়েছ।  <span class="verse" id="V139">139&#160;</span>রাগ আমাকে ধ্বংস করেছে, কারণ আমার বিপক্ষেরা তোমার বাক্য সকল ভুলে গেছে।  <span class="verse" id="V140">140&#160;</span>তোমার বাক্য খুবই পরীক্ষাসিদ্ধ এবং তোমার দাস তা ভালবাসে।  <span class="verse" id="V141">141&#160;</span>আমি তুচ্ছ ও অবজ্ঞাত, তবুও আমি তোমার নির্দেশ সকল ভুলে যাই নি।  <span class="verse" id="V142">142&#160;</span>তোমার ন্যায়বিচার চিরকাল সঠিক এবং তোমার ব্যবস্থা বিশ্বসনীয়।  <span class="verse" id="V143">143&#160;</span>যদিও চরম দূর্দশা ও যন্ত্রণা আমাকে পেয়ে বসেছে, [তবুও] তোমার আদেশ সকল আমার আনন্দদায়ক।  <span class="verse" id="V144">144&#160;</span>তোমার নিয়মের আদেশ চিরকাল ধর্মময়; আমাকে বুদ্ধি দাও, যাতে আমি বাঁচি।  <span class="verse" id="V145">145&#160;</span>হে সদাপ্রভুু, আমি সমস্ত হৃদয় দিয়ে ডেকেছি; আমাকে উত্তর দাও, আমি তোমার বিধি পালন করব।  <span class="verse" id="V146">146&#160;</span>আমি তোমাকে ডেকেছি; আমাকে রক্ষা কর এবং আমি তোমার নিয়মের আদেশ পালন করব।  <span class="verse" id="V147">147&#160;</span>আমি ভোরের আগে উঠি এবং সাহায্যের জন্য চিত্কার করি, আমি তোমার বাক্যে সকলে আশা রাখি।  <span class="verse" id="V148">148&#160;</span>আমার চোখ সারা রাত খোলা ছিল, যেন আমি তোমার বাক্য ধ্যান করতে পারি।  <span class="verse" id="V149">149&#160;</span>তোমার চুক্তির বিশ্বস্ততা অনুসারে আমার রব শোন; হে সদাপ্রভুু, আমাকে জীবিত রাখ, যেমন তুমি প্রতিজ্ঞা করেছ তোমার ন্যায় বিধানে।  <span class="verse" id="V150">150&#160;</span>যারা আমায় অত্যাচার করেছে তারা আমার কাছে আসছে; কিন্তু তারা তোমার ব্যবস্থা থেকে অনেক দূরে।  <span class="verse" id="V151">151&#160;</span>হে সদাপ্রভুু, তুমিই নিকটবর্ত্তী এবং তোমার সমস্ত আদেশ বিশ্বস্ত।  <span class="verse" id="V152">152&#160;</span>অনেক আগে আমি তোমার নিয়মের আদেশ জেনেছি, যা তুমি চিরকালের জন্য স্থাপন করেছ। </div><div class='d'>রেশ। </div><div class='m'> <span class="verse" id="V153">153&#160;</span>আমার দুঃখ দেখ এবং আমাকে সাহায্য কর, কারণ আমি তোমার ব্যবস্থা ভুলে যাই নি।  <span class="verse" id="V154">154&#160;</span>আমার বিবাদ মেটাও এবং আমাকে মুক্ত কর, আমাকে জীবিত রাখ, যেমন তুমি তোমার বাক্যে প্রতিজ্ঞা করেছ।  <span class="verse" id="V155">155&#160;</span>পরিত্রান পাপীদের থেকে দূরে, কারণ তারা তোমার বিধি সকল ভালবাসে না।  <span class="verse" id="V156">156&#160;</span>হে সদাপ্রভুু, তোমার করুণার কার্য্য মহান; আমাকে জীবিত রাখ, যেমন তুমি সবদিন করে থাক।  <span class="verse" id="V157">157&#160;</span>আমার তাড়নাকারী ও শত্রু অনেক, তবুও আমি তোমার নিয়মের আদেশ থেকে ফিরি নি।  <span class="verse" id="V158">158&#160;</span>আমি বিশ্বাসঘাতকদেরকে ঘৃণা ভাবে দেখলাম, কারণ তারা তোমার বাক্য পালন করে না।  <span class="verse" id="V159">159&#160;</span>দেখ, আমি তোমার নির্দেশগুলো কেমন ভালবাসি। সদাপ্রভুু, আমাকে জীবিত রাখ, যেমন তুমি তোমার চুক্তির বিশ্বস্ততায় প্রতিজ্ঞা করেছ।  <span class="verse" id="V160">160&#160;</span>তোমার সমস্ত বাক্য সত্য, তোমার প্রত্যেকটি আদেশ চিরস্থায়ী। </div><div class='d'>শিন। </div><div class='m'> <span class="verse" id="V161">161&#160;</span>শাসকেরা অকারণে আমাকে অত্যাচার করেছে, আমার হৃদয় কাঁপে, তোমার বাক্যের অবাধ্য হতে ভয় লাগে।  <span class="verse" id="V162">162&#160;</span>আমি তোমার বাক্যে আনন্দ করি, যেমন কেউ মহা লুট পেলে করে।  <span class="verse" id="V163">163&#160;</span>আমি মিথ্যাকে ঘৃণা ও অবজ্ঞা করি, কিন্তু আমি তোমার ব্যবস্থা ভালবাসি।  <span class="verse" id="V164">164&#160;</span>আমি দিনের সাতবার তোমার প্রশংসা করি, তোমার ন্যায় বিধানের জন্য।  <span class="verse" id="V165">165&#160;</span>যারা তোমার ব্যবস্থা ভালবাসে, তাদের মহা শান্তি; তাদের হোঁচট লাগে না।  <span class="verse" id="V166">166&#160;</span>সদাপ্রভুু, আমি তোমার পরিত্রানের অপেক্ষা করছি এবং আমি তোমার আদেশের বাধ্য হয়েছি।  <span class="verse" id="V167">167&#160;</span>আমি তোমার আদেশ পালন করেছি এবং আমি সেগুলো খুব ভালবাসি।  <span class="verse" id="V168">168&#160;</span>আমি তোমার নির্দেশ ও আদেশ পালন করেছি; কারণ আমি যা কিছু করি তুমি তা জানো। </div><div class='d'>তোঁ। </div><div class='m'> <span class="verse" id="V169">169&#160;</span>সদাপ্রভুু, আমার আর্তনাদ তোমার কাছে উপস্থিত হোক, তোমার বাক্য অনুসারে আমাকে বুদ্ধি দাও।  <span class="verse" id="V170">170&#160;</span>আমার বিনতি তোমার সামনে উপস্থিত হোক, যেমন তুমি তোমার বাক্যে প্রতিজ্ঞা করেছ, আমাকে সাহায্য কর।  <span class="verse" id="V171">171&#160;</span>আমার ঠোঁট তোমার প্রশংসা করুক, কারণ তুমি আমাকে তোমার বিধি সকল শিক্ষা দিচ্ছ।  <span class="verse" id="V172">172&#160;</span>আমার জিভ তোমার বাক্যের বিষয় গান করুক, কারণ তোমার সমস্ত আদেশ ন্যায্য।  <span class="verse" id="V173">173&#160;</span>তোমার হাত আমায় সাহায্য করুক; কারণ আমি তোমার নির্দেশ মনোনীত করেছি।  <span class="verse" id="V174">174&#160;</span>সদাপ্রভুু, আমি তোমার পরিত্রানের আকাঙ্খা করেছি এবং তোমার ব্যবস্থা আমার আনন্দ দায়ক।  <span class="verse" id="V175">175&#160;</span>আমার জীবিত থাকি এবং তোমার গৌরব করি; তোমার ন্যায় বিধান আমায় সাহায্য করুক;  <span class="verse" id="V176">176&#160;</span>আমি হারানো মেষের মত হয়েছি; তোমার দাসের অন্বেষণ কর; কারণ আমি তোমার আদেশ সকল ভুলে যাই নি। </div><ul class='tnav'>
<li><a href='index.htm'>গীতসংহিতা</a></li>
<li><a href='PSA118.htm'>&lt;</a></li>
<li><a href='PSA.htm'>119</a></li>
<li><a href='PSA120.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V27">119:27</a>
 <span class="ft">আশ্চর্য্য কার্য্য </span></p>
<p class="f" id="FN2"><span class="notemark">†</span><a class="notebackref" href="#V70">119:70</a>
 <span class="ft">তাদের হৃদয় কঠিন </span></p>
<p class="f" id="FN3"><span class="notemark">‡</span><a class="notebackref" href="#V88">119:88</a>
 <span class="ft">আমার জীবন কে পুনর্গঠন কর </span></p>
<p class="f" id="FN4"><span class="notemark">§</span><a class="notebackref" href="#V96">119:96</a>
 <span class="ft">অত্যন্ত প্রশস্ত </span></p>
<p class="f" id="FN5"><span class="notemark">*</span><a class="notebackref" href="#V109">119:109</a>
 <span class="ft">আমার আত্মা সর্বদা আমার হস্তে থাকে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
