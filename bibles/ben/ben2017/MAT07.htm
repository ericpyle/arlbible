<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মথি 7</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মথি</a></li>
<li><a href='MAT06.htm'>&lt;</a></li>
<li><a href='MAT.htm'>7</a></li>
<li><a href='MAT08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>পরের বিচার। </div><div class='p'> <span class="verse" id="V1">1&#160;</span> <span class='wj'>তোমরা বিচার করো না, যেন বিচারিত না হও।</span>  <span class="verse" id="V2">2&#160;</span> <span class='wj'>কারণ যেরকম বিচারে তোমরা বিচার কর, সেই রকম বিচারে তোমরাও বিচারিত হবে; এবং তোমরা যে পরিমাণে পরিমাপ কর, সেই পরিমাণে তোমাদের জন্য পরিমাপ করা যাবে।</span>  <span class="verse" id="V3">3&#160;</span> <span class='wj'>আর তোমার ভাইয়ের চোখে যে কুটো আছে, তাই কেন দেখছ, কিন্তু তোমার নিজের চোখে যে কড়িকাঠ আছে, তা কেন ভেবে দেখছ না?</span>  <span class="verse" id="V4">4&#160;</span> <span class='wj'>অথবা তুমি কেমন করে নিজের ভাইকে বলবে, এস, আমি তোমার চোখ থেকে কুটোটা বের করে দিই? আর দেখ, তোমার নিজের চোখে কড়িকাঠ রয়েছে।</span>  <span class="verse" id="V5">5&#160;</span> <span class='wj'>হে ভণ্ড, আগে নিজের চোখ থেকে কড়িকাঠ বের করে ফেল, আর তখন তোমার ভাইয়ের চোখ থেকে কুটোটা বের করবার জন্য স্পষ্ট দেখতে পাবে।</span>  <span class="verse" id="V6">6&#160;</span> <span class='wj'>পবিত্র জিনিস কুকুরদেরকে দিও না এবং তোমাদের মুক্তা শূকরদের সামনে ফেলো না; যদি তারা পা দিয়ে তা দলায় এবং ফিরে তোমাদের টুকরো টুকরো করে ছিঁড়ে ফেলে।</span> </div><div class='s'>প্রার্থনার কথা। </div><div class='m'> <span class="verse" id="V7">7&#160;</span> <span class='wj'>চাও, তোমাদের দেওয়া হবে, খোঁজ কর, তোমরা পাবে; দরজায় আঘাত কর, তোমাদের জন্য খুলে দেওয়া হবে।</span>  <span class="verse" id="V8">8&#160;</span> <span class='wj'>কারণ যে কেউ চায়, সে গ্রহণ করে এবং যে খোঁজ করে, সে পায়; আর যে আঘাত করে, তার জন্য খুলে দেওয়া হবে।</span>  <span class="verse" id="V9">9&#160;</span> <span class='wj'>তোমাদের মধ্যে এমন লোক কে যে, যার ছেলে রুটি চাইলে তাকে পাথর দেবে, </span>  <span class="verse" id="V10">10&#160;</span> <span class='wj'>কিংবা মাছ চাইলে তাকে সাপ দেবে?</span>  <span class="verse" id="V11">11&#160;</span> <span class='wj'>অতএব তোমরা মন্দ হয়েও যদি তোমাদের সন্তানদের ভালো ভালো জিনিস দিতে জান, তবে কত না বেশি তোমাদের স্বর্গের পিতা দেবেন, যারা তাঁর কাছে চায়, তাদের ভালো ভালো জিনিস দেবেন।</span>  <span class="verse" id="V12">12&#160;</span> <span class='wj'>অতএব সব বিষয়ে তোমরা যা যা ইচ্ছা কর যে, লোকে তোমাদের প্রতি করে, তোমরাও তাদের প্রতি সেই রকম কর; কারণ এটাই আইনের ও ভাববাদী গ্রন্থের মূল বিষয়।</span> </div><div class='s'>স্বর্গপথে চলবার কথা। </div><div class='m'> <span class="verse" id="V13">13&#160;</span> <span class='wj'>সরু দরজা দিয়ে প্রবেশ কর; কারণ বিনাশে যাবার দরজা চওড়া ও পথ চওড়া এবং অনেকেই তা দিয়ে প্রবেশ করে;</span>  <span class="verse" id="V14">14&#160;</span> <span class='wj'>কারণ জীবনে যাবার দরজা সরু ও পথ কঠিন এবং অল্প লোকেই তা পায়।</span> </div><div class='s'>একটি গাছ এবং তার ফল। </div><div class='p'> <span class="verse" id="V15">15&#160;</span> <span class='wj'>নকল ভাববাদীদের থেকে সাবধান; তারা মেষের বেশে তোমাদের কাছে আসে, কিন্তু ভিতরে গ্রাসকারী নেকড়ে বাঘ।</span>  <span class="verse" id="V16">16&#160;</span> <span class='wj'>তোমরা তাদের ফলের মাধ্যমে তাদের চিনতে পারবে। লোকে কি কাঁটাগাছ থেকে দ্রাক্ষাফল, কিংবা শিয়ালকাঁটা থেকে ডুমুরফল জোগাড় করে?</span>  <span class="verse" id="V17">17&#160;</span> <span class='wj'>সেই প্রকারে প্রত্যেক ভাল গাছে ভাল ফল ধরে, খারাপ গাছে খারাপ ফল ধরে।</span>  <span class="verse" id="V18">18&#160;</span> <span class='wj'>ভাল গাছে খারাপ ফল ধরতে পারে না এবং খারাপ গাছে ভাল ফল ধরতে পারে না।</span>  <span class="verse" id="V19">19&#160;</span> <span class='wj'>যে কোন গাছে ভাল ফল ধরে না, তা কেটে আগুনে ফেলে দেওয়া যায়।</span>  <span class="verse" id="V20">20&#160;</span> <span class='wj'>অতএব তোমরা ওদের ফলের মাধ্যমে ওদেরকে চিনতে পারবে।</span>  <span class="verse" id="V21">21&#160;</span> <span class='wj'>যারা আমাকে হে প্রভু, হে প্রভু বলে, তারা সবাই যে স্বর্গরাজ্যে প্রবেশ করতে পারবে, এমন নয়, কিন্তু যে ব্যক্তি আমার স্বর্গস্থ পিতার ইচ্ছা পালন করে, সেই পারবে।</span>  <span class="verse" id="V22">22&#160;</span> <span class='wj'>সেই দিন অনেকে আমাকে বলবে, হে প্রভু, হে প্রভু, আপনার নামেই আমরা কি ভাববাণী বলিনি? আপনার নামেই কি ভূত ছাড়াই নি? আপনার নামেই কি অনেক আশ্চর্য্য কাজ করিনি?</span>  <span class="verse" id="V23">23&#160;</span> <span class='wj'>তখন আমি তাদের স্পষ্টই বলব, আমি কখনও তোমাদের জানি না; হে অধর্মাচারীরা, আমার কাছ থেকে দূর হও।</span> </div><div class='s'>জ্ঞানী এবং বোকা নির্মাতা। </div><div class='p'> <span class="verse" id="V24">24&#160;</span> <span class='wj'>অতএব যে কেউ আমার এই সব কথা শুনে পালন করে, তাকে এমন একজন বুদ্ধিমান লোক বলা যাবে, যে পাথরের উপরে নিজের ঘর তৈরী করল।</span>  <span class="verse" id="V25">25&#160;</span> <span class='wj'>পরে বৃষ্টি নামল, বন্যা এলো, বাতাস বয়ে গেল এবং সেই ঘরে লাগল, তা সত্বেও তা পড়ল না, কারণ পাথরের উপরে তার ভিত্তিমূল স্থাপিত হয়েছিল।</span>  <span class="verse" id="V26">26&#160;</span> <span class='wj'>আর যে কেউ আমার এই সব কথা শুনে পালন না করে, সে এমন একজন বোকা লোকের মত, যে বালির উপরে নিজের ঘর তৈরী করল।</span>  <span class="verse" id="V27">27&#160;</span> <span class='wj'>পরে বৃষ্টি নামল, বন্যা এলো, বাতাস বয়ে গেল এবং সেই ঘরে আঘাত করল, তাতে তা পড়ে গেল ও তার পতন ঘোরতর হল।</span>  <span class="verse" id="V28">28&#160;</span>যীশু যখন এই সব কথা শেষ করলেন, লোকরা তাঁর শিক্ষায় চমৎকৃত হল;  <span class="verse" id="V29">29&#160;</span>কারণ তিনি ক্ষমতাপন্ন ব্যক্তির মত তাদের শিক্ষা দিতেন, তাদের ব্যবস্থার শিক্ষকদের মত নয়। </div><ul class='tnav'>
<li><a href='index.htm'>মথি</a></li>
<li><a href='MAT06.htm'>&lt;</a></li>
<li><a href='MAT.htm'>7</a></li>
<li><a href='MAT08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
