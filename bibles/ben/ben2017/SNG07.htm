<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী পরমগীত 7</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>পরমগীত</a></li>
<li><a href='SNG06.htm'>&lt;</a></li>
<li><a href='SNG.htm'>7</a></li>
<li><a href='SNG08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='p'> <span class="verse" id="V1">1&#160;</span>হে রাজকন্যা, জুতোর মধ্যে তোমার পা দুইটি দেখতে কত সুন্দর! তোমার দুইটি উরুর গঠন গয়নার মত, তা যেন দক্ষ কারিগরের হাতের কাজ। </div><div class='s'>প্রিয়তম। </div><div class='p'> <span class="verse" id="V2">2&#160;</span>তোমার নাভি দেখতে গোল বাটির মত যার মধ্যে কখনো মেশানো আঙ্গুর রসের অভাব হয় না। তোমার উদর গমের স্তূপের মত, যার চারপাশ লিলি ফুল দিয়ে ঘেরা।  <span class="verse" id="V3">3&#160;</span>তোমার বুক দুটি হরিণের দুটি শিশুর মত, কৃষ্ণসার হরিণের যমজ শিশু মত।  <span class="verse" id="V4">4&#160;</span>তোমার গলা হাতির দাঁতের উঁচু দুর্গের মত, তোমার চোখগুলি হিশবনের বৎ-রব্বীমের ফটকের কাছে সরোবরের মত। তোমার নাক লিবানোনের উঁচু দুর্গের মত, যা দম্মেশকের দিকে তাকিয়ে আছে।  <span class="verse" id="V5">5&#160;</span>তোমার দেহের উপর তোমার মাথা কর্মিল পাহাড়ের মত; তোমার মাথার চুল ঘন বেগুনী রঙের। সেই চুলের বেনীতে রাজা বন্দী হয়ে আছেন।  <span class="verse" id="V6">6&#160;</span>তুমি কত সুন্দরী এবং আনন্দদায়ক, প্রিয়, আনন্দ দানকারিনী!  <span class="verse" id="V7">7&#160;</span>তোমার উচ্চতা খেজুর গাছের মত এবং তোমার বুক ফলের থোকার মত।  <span class="verse" id="V8">8&#160;</span>আমি ভাবলাম, “আমি সেই খেজুর গাছে উঠতে চাই, আমি তার ডাল ধরব।” তোমার বুক দুটি আঙ্গুরের থোকার মত হোক এবং তোমার নিঃশ্বাসের সুগন্ধ আপেলের মত হোক।  <span class="verse" id="V9">9&#160;</span>তোমার মুখ সবচেয়ে ভাল আঙ্গুর রসের মত হোক, সোজা আমার প্রিয়ার গলায় নেমে যাক, যেমন আমাদের ঠোঁট এবং দাঁতের মধ্য দিয়ে বয়ে যায়।  <span class="verse" id="V10">10&#160;</span>আমি আমার প্রিয়েরই এবং তাঁর বাসনা আমার জন্যই।  <span class="verse" id="V11">11&#160;</span>এস, আমার প্রিয়, চল আমরা গ্রাম অঞ্চলে যাই, আমরা গ্রামের<a href="#FN1" class="notemark">*<span class="popup"> বন্য ফুলের মধ্যে </span></a> মধ্যে রাত কাটাই।  <span class="verse" id="V12">12&#160;</span>চল আমরা ভোর বেলায় উঠে আঙ্গুর ক্ষেতে যাই, আমরা গিয়ে দেখি আঙ্গুর লতায় কুঁড়ি ধরেছে কিনা, তাতে ফুল ফুটেছে কিনা এবং ডালিমের ফুল ফুটেছে কিনা, সেখানেই আমি তোমাকে আমার ভালবাসা দেব।  <span class="verse" id="V13">13&#160;</span>দূদাফল তাদের সুগন্ধ ছড়িয়ে দিচ্ছে; নতুন এবং পুরানো সব রকম বাছাই করা ফল আমাদের দরজার কাছেই আছে। প্রিয় আমার, আমি তোমার জন্যই সেইগুলি জমা করে রেখেছি<a href="#FN2" class="notemark">†<span class="popup"> মান্দ্রেকস: একটি গাছের অত্যন্ত মিষ্টি সুগন্ধিত ফুল যা একটি ফল উত্পন্ন করে যা যৌন অভিলাষাকে জাগিয়ে তোলে এবং উর্বরতাকে বৃদ্ধি করে (আদিপুস্তক 30:14-16)</span></a>। </div><ul class='tnav'>
<li><a href='index.htm'>পরমগীত</a></li>
<li><a href='SNG06.htm'>&lt;</a></li>
<li><a href='SNG.htm'>7</a></li>
<li><a href='SNG08.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V11">7:11</a>
 <span class="ft">বন্য ফুলের মধ্যে </span></p>
<p class="f" id="FN2"><span class="notemark">†</span><a class="notebackref" href="#V13">7:13</a>
 <span class="ft">মান্দ্রেকস: একটি গাছের অত্যন্ত মিষ্টি সুগন্ধিত ফুল যা একটি ফল উত্পন্ন করে যা যৌন অভিলাষাকে জাগিয়ে তোলে এবং উর্বরতাকে বৃদ্ধি করে (আদিপুস্তক 30:14-16)</span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
