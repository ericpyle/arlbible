<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী 1 থিষলনীকীয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 থিষলনীকীয়</a></li>
<li><a href='COL04.htm'>&lt;</a></li>
<li><a href='1TH.htm'>1</a></li>
<li><a href='1TH02.htm'>&gt;</a></li>
</ul>
<div class="main">
<div class='mt'>1 থিষলনীকীয় </div><div class='is'>গ্রন্থস্বত্ব </div><div class='ip'>প্রেরিত পৌল দুই বার নিজেকে এই পত্রের রচয়িতা বলে পরিচিত করেছিলেন (1:1; 2:18)। দ্বিতীয় মিশনারি যাত্রায় পৌলের যাত্রা সঙ্গী শীল এবং তিমথি ছিল যখন মন্ডলীটি স্থাপিত হয়েছিল (প্রেরিতের কার্য 17:1 9), তিনি এই প্রথম পত্রটি সেখানকার বিশ্বাসীদেরকে লিখেছিলেন তার প্রস্থানের কয়েক মাসের মধ্যে। থিষললীকীয়তে পৌলের সেবাকার্য্য অবশ্যই কেবলমাত্র ইহুদীদের স্পর্শ করে নি বরং অইহুদীদেরও করেছিল। মণ্ডলীর মধ্যে অনেক অইহুদী মূর্তিপূজার থেকে বার হয়ে এসেছিল, যাহা সেই দিনের র ইহুদীদের মধ্যে একটি বিশেষ সমস্যা ছিল না (1 থিষললীকীয় 1:9) </div><div class='is'>রচনার সময় এবং স্থান </div><div class='ip'>আনুমাণিক 51 খ্রিষ্টাব্দের মধ্যবর্তী সময়। </div><div class='ip'>পৌল তার প্রথম পত্রটি থিষললীকীয় মণ্ডলীকে করিন্থ শহর থেকে লিখেছিলেন। </div><div class='is'>গ্রাহক </div><div class='ip'>1 থিষললীকীয় 1:1 “থিষললীকীয় মণ্ডলীর” সদস্যদের পরিচয় করায় থিষললীকীয়কে লেখা প্রথম পত্রটির অভীষ্ট পাঠক রূপে, যদিও সাধারণভাবে এটা সর্বস্থানের খ্রীষ্টানদের সঙ্গে কথা বলে। </div><div class='is'>উদ্দেশ্য </div><div class='ip'>এই পত্র রচনার মধ্যে পৌলের উদ্দেশ্য ছিল তাদের পরীক্ষার মধ্যে নতুন ধর্মান্তরিতদের উত্সাহিত করা (3:3 5), ঈশ্বরীয় জীবন সম্পর্কে নির্দেশ দেওয়া (4:1 12) এবং বিশ্বাসীদের ভবিষ্যত সম্পর্কে আশ্বাসন দেওয়া যারা খ্রীষ্টের প্রত্যাবর্তনের পূর্বে মারা যায় (4:13 18), অন্য কোনো নৈতিক এবং বাস্তবিক বিষয় সমূহকে সংশোধন করা। </div><div class='is'>বিষয় </div><div class='ip'>মণ্ডলীর জন্য চিন্তা </div><div class='iot'>রূপরেখা </div><div class='io'>1. ধন্যবাদ জ্ঞাপন — 1:1-10 </div><div class='io'>2. প্রেরিত সংক্রান্ত কার্যাবলীর পক্ষালম্বন — 2:1-3:13 </div><div class='io'>3. থিষললীকীয়দের প্রতি উপদেশ দান — 4:1-5:22 </div><div class='io'>4. সমাপ্তি প্রার্থনা এবং আশ্বীর্বাদ — 5:23-28  
</div><div class='chapterlabel' id="V0"> 1</div><div class='s'>মঙ্গলাচরণ। থিষলনীকীতে পৌলের সুসমাচার প্রচার। </div><div class='p'> <span class="verse" id="V1">1&#160;</span>পিতা ঈশ্বরে ও প্রভু যীশু খ্রীষ্টে বিশ্বাসী থিষলনীকীয় শহরের মণ্ডলীর নিকটে পৌলের পত্র, সীল ও তীমথিয়র অভিবাদন। অনুগ্রহ ও শান্তি তোমাদের প্রতি আসুক।  <span class="verse" id="V2">2&#160;</span>আমরা প্রার্থনার দিন তোমাদের নাম উল্লেখ করে তোমাদের সকলের জন্য সর্বদা ঈশ্বরের ধন্যবাদ করে থাকি;  <span class="verse" id="V3">3&#160;</span>আমরা তোমাদের বিশ্বাসের কাজ, প্রেমের পরিশ্রম ও আমাদের প্রভু যীশু খ্রীষ্টের উপর আশার ধৈর্য্যে আমাদের পিতা ঈশ্বরের সাক্ষাৎে সবদিন মনে করে থাকি;  <span class="verse" id="V4">4&#160;</span>কারণ, হে ভাইয়েরা, ঈশ্বরের প্রিয়তমেরা (প্রেমপাত্রগণ), আমরা জানি তোমরা মনোনীত লোক,  <span class="verse" id="V5">5&#160;</span>কারণ আমাদের সুসমাচার তোমাদের কাছে শুধুমাত্র কথায় নয়, কিন্তু শক্তিতে, পবিত্র আত্মায় ও বেশিমাত্রায় নিশ্চয়তায় উপস্থিত হয়েছিল; তোমরা তো জান, আমরা তোমাদের কাছে, তোমাদের জন্য কি রকম লোক হয়েছিলাম।  <span class="verse" id="V6">6&#160;</span>আর তোমরা বহু কষ্টের মধ্যে পবিত্র আত্মার আনন্দে বাক্যটি গ্রহণ করে আমাদের এবং প্রভুর অনুকারী হয়েছ;  <span class="verse" id="V7">7&#160;</span>এই ভাবে মাকিদনিয়া ও আখায়াস্থ সব বিশ্বাসী লোকের কাছে উদাহরণ সরূপ হয়েছ;  <span class="verse" id="V8">8&#160;</span>কারণ তোমাদের হতে প্রভুর বাক্য উচ্চারিত হয়েছে, কেবল মাকিদনিয়াতে ও আখায়াতে নয়, কিন্তু ঈশ্বরের উপর তোমাদের যে বিশ্বাস, সেই বিষয় সব জায়গায় ছড়িয়ে পড়েছে; এজন্য আমাদের কিছু বলবার দরকার নেই।  <span class="verse" id="V9">9&#160;</span>কারণ তারা নিজেরা আমাদের বিষয়ে এই কথা প্রচার করে থাকে যে, তোমাদের কাছে আমরা কিভাবে গৃহীত হয়েছিলাম, আর তোমরা কিভাবে প্রতিমাগণ হতে ঈশ্বরের দিকে ফিরে এসেছ, যেন জীবন্ত ও সত্য ঈশ্বরের সেবা করতে পার।  <span class="verse" id="V10">10&#160;</span>এবং যাকে তিনি মৃতদের মধ্য থাকে উঠিয়েছেন, যিনি আগামী ক্রোধ থেকে আমাদের উদ্ধারকর্তা, যেন স্বর্গ হতে তাঁর সেই পুত্রের অর্থাৎ যীশুর আসার অপেক্ষা করতে পার। </div><ul class='tnav'>
<li><a href='index.htm'>1 থিষলনীকীয়</a></li>
<li><a href='COL04.htm'>&lt;</a></li>
<li><a href='1TH.htm'>1</a></li>
<li><a href='1TH02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
