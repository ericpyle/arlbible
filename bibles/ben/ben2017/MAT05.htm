<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মথি 5</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মথি</a></li>
<li><a href='MAT04.htm'>&lt;</a></li>
<li><a href='MAT.htm'>5</a></li>
<li><a href='MAT06.htm'>&gt;</a></li>
</ul>
<div class="main">
 
<div class='chapterlabel' id="V0"> 5</div><div class='s'>প্রভু যীশুর পর্বতে উপদেশ দেওয়া। </div><div class='p'> <span class="verse" id="V1">1&#160;</span>তিনি প্রচুর লোক দেখে পাহাড়ে উঠলেন; আর তিনি বসার পর তাঁর শিষ্যেরা তাঁর কাছে এলেন। </div><div class='s'>স্বর্গরাজ্যের লোক নির্ণয়। </div><div class='m'> <span class="verse" id="V2">2&#160;</span>তখন তিনি মুখ খুলে তাদের এই শিক্ষা দিতে লাগলেন </div><div class='q'> <span class="verse" id="V3">3&#160;</span> <span class='wj'>ধন্য যারা আত্মাতে গরিব, </span> </div><div class='q2'><span class='wj'>কারণ স্বর্গ রাজ্য তাদেরই।</span> </div><div class='q'> <span class="verse" id="V4">4&#160;</span> <span class='wj'>ধন্য যারা দুঃখ করে, কারণ তারা সান্ত্বনা পাবে।</span> </div><div class='q'> <span class="verse" id="V5">5&#160;</span> <span class='wj'>ধন্য যারা বিনয়ী, </span> </div><div class='q2'><span class='wj'>কারণ তারা ভূমির অধিকারী হবে।</span> </div><div class='q'> <span class="verse" id="V6">6&#160;</span> <span class='wj'>ধন্য যারা ধার্মিকতার জন্য ক্ষুধার্ত ও তৃষ্ণার্ত, </span> </div><div class='q2'><span class='wj'>কারণ তারা পরিতৃপ্ত হবে।</span> </div><div class='q'> <span class="verse" id="V7">7&#160;</span> <span class='wj'>ধন্য যারা দয়াশীল, </span> </div><div class='q2'><span class='wj'>কারণ তারা দয়া পাবে।</span> </div><div class='q'> <span class="verse" id="V8">8&#160;</span> <span class='wj'>ধন্য তারা যাদের মন শুদ্ধ, </span> </div><div class='q2'><span class='wj'>কারণ তারা ঈশ্বরের দর্শন পাবে।</span> </div><div class='q'> <span class="verse" id="V9">9&#160;</span> <span class='wj'>ধন্য যারা মিলন করে দেয়, </span> </div><div class='q2'><span class='wj'>কারণ তারা ঈশ্বরের সন্তান বলে পরিচিত হবে।</span> </div><div class='q'> <span class="verse" id="V10">10&#160;</span> <span class='wj'>ধন্য যারা ধার্মিকতার জন্য নির্যাতিত হয়েছে, </span> </div><div class='q2'><span class='wj'>কারণ স্বর্গরাজ্য তাদেরই।</span> </div><div class='p'> <span class="verse" id="V11">11&#160;</span> <span class='wj'>ধন্য তোমরা, যখন লোকে আমার জন্য তোমাদের নিন্দা ও নির্যাতন করে এবং মিথ্যা করে তোমাদের বিরুদ্ধে সর্বরকম খারাপ কথা বলে।</span> </div><div class='p'> <span class="verse" id="V12">12&#160;</span> <span class='wj'>আনন্দ করো, খুশি হও, কারণ স্বর্গে তোমাদের পুরষ্কার প্রচুর; কারণ তোমাদের আগে যে ভাববাদীরা ছিলেন, তাদের তারা সেইভাবে নির্যাতন করত।</span> </div><div class='s'>লবণ এবং আলো। </div><div class='p'> <span class="verse" id="V13">13&#160;</span> <span class='wj'>তোমরা পৃথিবীর লবণ, কিন্তু লবণের স্বাদ যদি যায়, তবে তা কিভাবে লবণের গুনবিশিষ্ট করা যাবে? তা আর কোনো কাজে লাগে না, কেবল বাইরে ফেলে দেবার ও লোকের পায়ের তলায় দলিত হবার যোগ্য হয়।</span>  <span class="verse" id="V14">14&#160;</span> <span class='wj'>তোমরা জগতের আলো; পর্বতের উপরে অবস্থিত শহর গোপন থাকতে পারে না।</span>  <span class="verse" id="V15">15&#160;</span> <span class='wj'>আর লোকে প্রদীপ জ্বালিয়ে ঝুড়ির নীচে রাখে না, কিন্তু দীপাধারের উপরেই রাখে, তাতে তা ঘরের সব লোককে আলো দেয়।</span>  <span class="verse" id="V16">16&#160;</span> <span class='wj'>সেইভাবে তোমাদের আলো মানুষদের সামনে উজ্জ্বল হোক, যেন তারা তোমাদের ভাল কাজ দেখে তোমাদের স্বর্গস্থ পিতার গৌরব করে।</span> </div><div class='s'>পুরাতন ব্যবস্থার পূর্ণতা। </div><div class='m'> <span class="verse" id="V17">17&#160;</span> <span class='wj'>মনে কর না যে, আমি আইন কি ভাববাদীগ্রন্থ ধ্বংস করতে এসেছি; আমি ধ্বংস করতে আসিনি, কিন্তু সম্পূর্ণ করতে এসেছি।</span>  <span class="verse" id="V18">18&#160;</span> <span class='wj'>কারণ আমি তোমাদের সত্য বলছি, যে পর্যন্ত আকাশ ও পৃথিবী লুপ্ত না হবে, সে পর্যন্ত আইনের এক মাত্রা কি এক বিন্দুও লুপ্ত হবে না, সবই সফল হবে।</span>  <span class="verse" id="V19">19&#160;</span> <span class='wj'>অতএব যে কেউ এই সব ছোট আদেশের মধ্যে কোন একটি আদেশ অমান্য করে ও লোকদেরকে সেইভাবে শিক্ষা দেয়, তাকে স্বর্গরাজ্যে অতি ছোট বলা যাবে; কিন্তু যে কেউ সে সব পালন করে ও শিক্ষা দেয়, তাকে স্বর্গরাজ্যে মহান বলা যাবে।</span>  <span class="verse" id="V20">20&#160;</span> <span class='wj'>কারণ আমি তোমাদের বলছি, ব্যবস্থার শিক্ষক ও ফরীশীদের থেকে তোমাদের ধার্ম্মিকতা যদি বেশি না হয়, তবে তোমরা কোনো মতে স্বর্গরাজ্যে প্রবেশ করতে পারবে না।</span> </div><div class='s'>নরহত্যা। </div><div class='p'> <span class="verse" id="V21">21&#160;</span> <span class='wj'>তোমরা শুনেছ, আগের কালের লোকদের কাছে বলা হয়েছিল, “তুমি নরহত্যা কর না,” আর যে নরহত্যা করে, সে বিচারের দায়ে পড়বে।</span>  <span class="verse" id="V22">22&#160;</span> <span class='wj'>কিন্তু আমি তোমাদের বলছি, যে কেউ নিজের ভাইয়ের প্রতি রাগ করে, সে বিচারের দায়ে পড়বে; আর যে কেউ নিজের ভাইকে বলে, রে বোকা, সে মহাসভার দায়ে পড়বে। আর যে কেউ বলে রে মূর্খ সে নরকের আগুনের দায়ে পড়বে।</span>  <span class="verse" id="V23">23&#160;</span> <span class='wj'>অতএব তুমি যখন যজ্ঞবেদির কাছে নিজের নৈবেদ্য উৎসর্গ করছ, তখন সেই জায়গায় যদি মনে পড়ে যে, তোমার বিরুদ্ধে তোমার ভাইয়ের কোন কথা আছে, </span>  <span class="verse" id="V24">24&#160;</span> <span class='wj'>তবে সেই জায়গায় বেদির সামনে তোমার নৈবেদ্য রাখ, আর চলে যাও, প্রথমে তোমার ভাইয়ের সাথে আবার মিলন হও, পরে এসে তোমার নৈবেদ্য উৎসর্গ কর।</span>  <span class="verse" id="V25">25&#160;</span> <span class='wj'>তুমি যখন বিপক্ষের সঙ্গে পথে থাক, তখন তার সাথে তাড়াতাড়ি মিল কর, যদি বিপক্ষ তোমাকে বিচারকের হাতে তুলে দেয় ও বিচারক তোমাকে রক্ষীর হাতে তুলে দেয়, আর তুমি কারাগারে বন্দী হও।</span>  <span class="verse" id="V26">26&#160;</span> <span class='wj'>আমি তোমাকে সত্য বলছি, যতক্ষণ না পর্যন্ত শেষ পয়সাটা শোধ করবে, ততক্ষণ তুমি কোন মতে সেখান থেকে বাইরে আসতে পারবে না।</span> </div><div class='s'>ব্যাভিচার। </div><div class='p'> <span class="verse" id="V27">27&#160;</span> <span class='wj'>তোমরা শুনেছ যে এটা বলা হয়েছিল, “তুমি ব্যভিচার করও না।”</span>  <span class="verse" id="V28">28&#160;</span> <span class='wj'>কিন্তু আমি তোমাদের বলছি, যে কেউ কোনো স্ত্রীলোকের দিকে লালসাপূর্ণ ভাবে দেখে, তখনই সে হৃদয়ে তার সাথে ব্যভিচার করল।</span>  <span class="verse" id="V29">29&#160;</span> <span class='wj'>আর তোমার ডান চোখ যদি তোমায় পাপ করায়, তবে তা উপড়ে দূরে ফেলে দাও; কারণ তোমার সমস্ত শরীর নরকে যাওয়া চেয়ে বরং এক অঙ্গ নষ্ট হওয়া তোমার পক্ষে ভাল।</span>  <span class="verse" id="V30">30&#160;</span> <span class='wj'>আর তোমার ডান হাত যদি তোমাকে পাপ করায়, তবে তা কেটে দূরে ফেলে দাও; কারণ তোমার সমস্ত শরীর নরকে যাওয়ার চেয়ে বরং এক অঙ্গ নষ্ট হওয়া তোমার পক্ষে ভাল।</span> </div><div class='s'>বিবাহ বিচ্ছেদ। </div><div class='p'> <span class="verse" id="V31">31&#160;</span> <span class='wj'>আর বলা হয়েছিল, “যে কেউ নিজের স্ত্রীকে পরিত্যাগ করে, সে তাকে ত্যাগপত্র দিক।”</span>  <span class="verse" id="V32">32&#160;</span> <span class='wj'>কিন্তু আমি তোমাদের বলছি, যে কেউ ব্যভিচার ছাড়া অন্য কারণে নিজের স্ত্রীকে পরিত্যাগ করে, সে তাকে ব্যাভিচারিনী করে; এবং যে ব্যক্তি সেই পরিত্যক্তা স্ত্রীকে বিবাহ করে, সে ব্যভিচার করে।</span> </div><div class='s'>প্রতিজ্ঞা। </div><div class='p'> <span class="verse" id="V33">33&#160;</span> <span class='wj'>আবার তোমরা শুনেছ, আগের কালের লোকদের কাছে বলা হয়েছিল, তুমি মিথ্যা দিব্যি কর না, কিন্তু প্রভুর উদ্দেশ্যে তোমার সমস্ত প্রতিজ্ঞা পালন কর।</span>  <span class="verse" id="V34">34&#160;</span> <span class='wj'>কিন্তু আমি তোমাদের বলছি, কোন দিব্যি করো না; স্বর্গের দিব্যি কর না, কারণ তা ঈশ্বরের সিংহাসন এবং পৃথিবীর দিব্যি কর না, কারণ তা তাঁর পা রাখার জায়গা;</span>  <span class="verse" id="V35">35&#160;</span> <span class='wj'>আর যিরুশালেমের দিব্যি কর না, কারণ তা মহান রাজার শহর।</span>  <span class="verse" id="V36">36&#160;</span> <span class='wj'>আর তোমার মাথার দিব্যি কর না, কারণ একগাছা চুল সাদা কি কালো করবার সাধ্য তোমার নেই।</span>  <span class="verse" id="V37">37&#160;</span> <span class='wj'>কিন্তু তোমাদের কথা হ্যাঁ, হ্যাঁ, না, না, হোক; এর বেশি যা, তা শয়তান থেকে জন্মায়।</span> </div><div class='s'>চোখের বদলে চোখ। </div><div class='p'> <span class="verse" id="V38">38&#160;</span> <span class='wj'>তোমরা শুনেছ বলা হয়েছিল, “চোখের বদলে চোখ ও দাঁতের বদলে দাঁত।”</span>  <span class="verse" id="V39">39&#160;</span> <span class='wj'>কিন্তু আমি তোমাদের বলছি, তোমরা মন্দ লোককে বাধা দিয়ো না; বরং যে কেউ তোমার ডান গালে চড় মারে, অন্য গাল তার দিকে ফিরিয়ে দাও।</span>  <span class="verse" id="V40">40&#160;</span> <span class='wj'>আর যে তোমার সাথে বিচারের জায়গায় ঝগড়া করে তোমার পোষাক নিতে চায়, তাকে তোমার চাদরও দিয়ে দাও।</span>  <span class="verse" id="V41">41&#160;</span> <span class='wj'>আর যে কেউ এক মাইল যেতে তোমাকে জোর করে, তার সঙ্গে দুই মাইল যাও।</span>  <span class="verse" id="V42">42&#160;</span> <span class='wj'>যে তোমার কাছে কিছু চায়, তাকে সেটা দাও এবং যে তোমার কাছে ধার চায়, তা থেকে বিমুখ হয়ো না।</span> </div><div class='s'>শত্রুকে প্রেম কর। </div><div class='p'> <span class="verse" id="V43">43&#160;</span> <span class='wj'>তোমরা শুনেছ, বলা হয়েছিল, “তোমার প্রতিবেশীকে প্রেম করবে এবং তোমার শত্রুকে ঘৃণা করবে।”</span>  <span class="verse" id="V44">44&#160;</span> <span class='wj'>কিন্তু আমি তোমাদের বলছি, তোমরা নিজের নিজের শত্রুদেরকে ভালবেস এবং যারা তোমাদের ঘৃণা করে, তাদের জন্য প্রার্থনা কর;</span>  <span class="verse" id="V45">45&#160;</span> <span class='wj'>যেন তোমরা তোমাদের স্বর্গস্থ পিতার সন্তান হও, কারণ তিনি ভাল মন্দ লোকদের উপরে নিজের সূর্য্য উদয় করেন এবং ধার্মিক অধার্মিকদের উপরে বৃষ্টি দেন।</span>  <span class="verse" id="V46">46&#160;</span> <span class='wj'>কারণ যারা তোমাদের ভালবাসে, যদি শুধু তাদেরই ভালবাসো তবে তোমাদের কি পুরষ্কার হবে? কর আদায়কারীরাও কি সেই মত করে না?</span>  <span class="verse" id="V47">47&#160;</span> <span class='wj'>আর তোমরা যদি কেবল নিজের নিজের ভাইদেরকে শুভেচ্ছা জানাও, তবে বেশি কি কাজ কর? অইহূদিরাও কি সেইভাবে করে না?</span>  <span class="verse" id="V48">48&#160;</span> <span class='wj'>অতএব তোমাদের স্বর্গীয় পিতা যেমন সিদ্ধ, তোমরাও তেমনি সিদ্ধ হও।</span> </div><ul class='tnav'>
<li><a href='index.htm'>মথি</a></li>
<li><a href='MAT04.htm'>&lt;</a></li>
<li><a href='MAT.htm'>5</a></li>
<li><a href='MAT06.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
