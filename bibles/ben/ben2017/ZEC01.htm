<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী সখরিয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>সখরিয়</a></li>
<li><a href='HAG02.htm'>&lt;</a></li>
<li><a href='ZEC.htm'>1</a></li>
<li><a href='ZEC02.htm'>&gt;</a></li>
</ul>
<div class="main">
<div class='mt'>সখরিয় </div><div class='is'>গ্রন্থস্বত্ব </div><div class='ip'>সখরিয় 1:1 পদটি সখরিয় পুস্তকটির লেখককে ভাববাদী সখরিয় রূপে চিহ্নিত করে, যিনি ইদ্দোর পৌত্র বেরিখিয়ের পুত্র ছিলেন। ইদ্দো নির্বাসন থেকে প্রত্যাগতদের মধ্যে যাজকীয় পরিবার সমূহের অন্যতম একটির প্রধান ছিলেন (নহমিয় 12:4, 16)। সখরিয় হয়ত তখন বালক থেকে থাকবে যখন তার পরিবার যিরুশালেম থেকে প্রত্যাবর্তন করেছিল। তার পরিবারের বংশের কারণে, সখরিয় ভাববাদীর অতিরিক্ত একজন যাজকও ছিলেন। সুতরাং, ইহুদীদের আরাধনা অভ্যাসের সাথে তার একটি অন্তরঙ্গ পরিচিতি ছিল এমনকি যদিও তিনি একটি সম্পূর্ণ মন্দিরে কখনও সেবা করেন নি। </div><div class='is'>রচনার সময় এবং স্থান </div><div class='ip'>আনুমাণিক 520 থেকে 480 খ্রিষ্টপূর্বাব্দের মধ্যবর্তী সময়। </div><div class='ip'>এটা বাবিলের (নির্বাসনের) বন্দিত্বের থেকে প্রত্যাবর্তনের পরে লেখা হয়েছিল। মন্দির নির্মাণের পূর্বে ভাববাদী সখরিয় অধ্যায় 1-8 লিখেছিলেন এবং তারপরে মন্দির সম্পূর্ণ হওয়ার পরে অধ্যায় 9-14 লিখেছিলেন। </div><div class='is'>গ্রাহক </div><div class='ip'>যিরুশালেমে বসবাসকারী লোকেরা এবং তারা যারা নির্বাসন থেকে ফিরে এসেছিল। </div><div class='is'>উদ্দেশ্য </div><div class='ip'>সখরিয় রচনার উদ্দেশ্য ছিল অবশিষ্টাংশদেরকে আশা এবং বুদ্ধি দেওয়া যাতে তারা তাদের আগামী মসীহার উদ্দেশ্যে দৃষ্টিপাত করতে পারে যিনি যীশু খ্রীষ্ট হচ্ছেন। সখরিয় গুরুত্ব প্রদান করলেন যে ঈশ্বর তাঁর ভাববাদীদের ব্যবহার করেন শিক্ষা দিতে, সাবধান করতে এবং তাঁর লোকেদের সংশোধন করতে। দুর্ভাগ্যক্রমে, তারা শুনতে প্রত্যাখান করলো। পাপ ঈশ্বরের দন্ডকে মিয়ে এলো। পুস্তকটি আবারও স্বাক্ষ্য বহন করে যে এমনকি ভাববাণীকেও কলুষিত করা যেতে পারে। </div><div class='is'>বিষয় </div><div class='ip'>ঈশ্বরের উদ্ধার </div><div class='iot'>রূপরেখা </div><div class='io'>1. অনুতাপের জন্য আহ্বান — 1:1-6 </div><div class='io'>2. সখরিয়ের দর্শন — 1:7-6:15 </div><div class='io'>3. উপবাস সম্বলিত প্রশ্নাবলী — 7:1-8:23 </div><div class='io'>4. ভবিষ্যত সম্পর্কে গুরুভার — 9:1-14:21  
</div><div class='chapterlabel' id="V0"> 1</div><div class='s'>সদাপ্রভুর কাছে ফেরার আহ্বান৷ </div><div class='p'> <span class="verse" id="V1">1&#160;</span>দারিয়াবসের দ্বিতীয় বছরের অষ্টম মাসে সদাপ্রভুর এই বাক্য ইদ্দোরের নাতি, বেরিখিয়ের ছেলে সখরিয় ভাববাদীর কাছে উপস্থিত হল<a href="#FN1" class="notemark">*<span class="popup"> রাজা দারিয়াবস হচ্ছেন দারিয়াবস হিস্তাসপেস, যিনি পারস্যের ওপরে খ্রিষ্টপূর্বাব্দ 522-486 পর্যন্ত রাজত্ব করেছিলেন, পার্সিয়ান ভাষা অনুযায়ী তার নাম ছিল দারা। </span></a>।  <span class="verse" id="V2">2&#160;</span>সদাপ্রভু তোমাদের পূর্বপুরুষদের উপর খুবই রেগে ছিলেন।  <span class="verse" id="V3">3&#160;</span>সেইজন্য তুমি এই লোকদের বল, বাহিনীদের সদাপ্রভু এই কথা বলেন, “তোমরা আমার দিকে ফেরো!” বাহিনীদের সদাপ্রভু এই কথা বলেন, তাতে আমিও তোমাদের দিকে ফিরব।  <span class="verse" id="V4">4&#160;</span>তোমরা তোমাদের পূর্বপুরুষদের মত হোয়ো না, তাদের কাছে পূর্বের ভাববাদীরা ঘোষণা করে বলত, “বাহিনীদের সদাপ্রভু এই কথা বলেন, তোমরা তোমাদের মন্দ পথ ও মন্দ কাজ থেকে ফেরো।” কিন্তু তারা তা শুনত না, আমার কথায় কান দিত না, এ সদাপ্রভু বলেন।  <span class="verse" id="V5">5&#160;</span>“তোমাদের পূর্বপুরুষেরা কোথায়? এবং ভাববাদীরা কি চিরকাল বেঁচে থাকে?  <span class="verse" id="V6">6&#160;</span>কিন্তু আমি আমার দাস ভাববাদীদের যা কিছু আদেশ দিয়েছিলাম, আমার সেই সমস্ত কথা ও নিয়ম কি তোমাদের পূর্বপুরুষদের নাগাল পায় নি? তখন তারা ফিরে এসে বলল, ‘বাহিনীদের সদাপ্রভু আমাদের আচার-ব্যবহার অনুসারে আমাদের প্রতি যেমন ব্যবহার করবেন বলে ঠিক করেছিলেন, আমাদের প্রতি ঠিক তেমনি ব্যবহার করেছেন’।” </div><div class='s'>গুলমেঁদি গাছগুলোর মাঝখানে মানুষটি। </div><div class='p'> <span class="verse" id="V7">7&#160;</span>দারিয়াবসের দ্বিতীয় বছরের এগারো মাস অর্থাৎ শবাট মাসের, চব্বিশ দিনের র দিন সদাপ্রভুর বাক্য ইদ্দোরের নাতি, বেরিখিয়ের ছেলে সখরিয় ভাববাদীর কাছে প্রকাশিত হল।  <span class="verse" id="V8">8&#160;</span>রাতের বেলায় আমি একটা দর্শন পেলাম, আর দেখ, লাল ঘোড়ায় আরোহী একজন ব্যক্তি, তিনি উপত্যকায় গুলমেঁদি গাছগুলোর মাঝখানে দাঁড়িয়ে আছেন এবং তাঁর পিছনে ছিল লাল, বাদামী ও সাদা রঙের ঘোড়া।  <span class="verse" id="V9">9&#160;</span>তখন আমি বললাম, “হে আমার প্রভু, এরা কারা?” তাতে একজন স্বর্গদূত যিনি আমার সঙ্গে কথা বলছিলেন উত্তরে তিনি বললেন, “এরা কে তা আমি তোমাকে দেখাব।”  <span class="verse" id="V10">10&#160;</span>আর যিনি গুলমেঁদি গাছগুলোর মাঝখানে দাঁড়িয়ে ছিলেন তিনি আমাকে বললেন, “সারা পৃথিবীতে ঘুরে দেখার জন্য সদাপ্রভু এদেরকে পাঠিয়েছেন।”  <span class="verse" id="V11">11&#160;</span>তখন তাঁরা গুলমেঁদি গাছগুলোর মাঝখানে সদাপ্রভুর যে দূত দাঁড়িয়ে ছিলেন তাঁকে বললেন, “আমরা সারা পৃথিবীতে ঘুরে দেখলাম যে, সমস্ত পৃথিবী বিশ্রামে ও শান্তিতে রয়েছে।”  <span class="verse" id="V12">12&#160;</span>তখন সদাপ্রভুর দূত বললেন, “হে বাহিনীদের সদাপ্রভু, তুমি এই যে সত্তর বছর রেগে আছ, সেই যিরূশালেম ও যিহূদার অন্যান্য শহরগুলোর উপর দয়া দেখাতে আর কত দিন তুমি দেরি করবে?”  <span class="verse" id="V13">13&#160;</span>তখন যে স্বর্গদূত আমার সঙ্গে কথা বলছিলেন সদাপ্রভু তাঁকে অনেক মঙ্গলের ও সান্ত্বনার কথা বললেন।  <span class="verse" id="V14">14&#160;</span>আর যে স্বর্গদূত আমার সঙ্গে কথা বলছিলেন, তিনি আমাকে বললেন, “এই কথা ঘোষণা কর যে, বাহিনীদের সদাপ্রভু এই কথা বলেন, যিরূশালেমের জন্য ও সিয়োনের জন্য আমি অন্তরে খুব জ্বালা বোধ করছি।”  <span class="verse" id="V15">15&#160;</span>নিশ্চিন্তে থাকা সেই সব জাতির উপরে আমি ভীষণ রেগে গিয়েছি, কারণ আমি যখন অল্প রেগে গিয়েছিলাম তখন তারা আরো বেশি কষ্ট দিয়েছিল।  <span class="verse" id="V16">16&#160;</span>এই জন্য সদাপ্রভু এই কথা বলেন, “আমি যিরূশালেমকে দয়া করার জন্য ফিরে আসব। সেখানে আমার গৃহ আবার তৈরী হবে,” এই কথা বাহিনীদের সদাপ্রভু বলেন এবং যিরূশালেম শহরকে মাপা হবে।  <span class="verse" id="V17">17&#160;</span>আবার, ঘোষণা করে, বল, বাহিনীদের সদাপ্রভু এই কথা বলেন, আমার শহরগুলোতে আবার মঙ্গল উপচিয়ে পড়বে এবং সদাপ্রভু আবার সিয়োনকে সান্ত্বনা করবেন ও যিরূশালেমকে আবার বেছে নেবেন। </div><div class='s'>চার শিং ও চার কারুশিল্পী। </div><div class='p'> <span class="verse" id="V18">18&#160;</span>তারপর আমি চোখ তুলে তাকালাম আর চারটি শিং দেখতে পেলাম।  <span class="verse" id="V19">19&#160;</span>তখন যে স্বর্গদূত আমার সঙ্গে কথা বলছিলেন আমি তাঁকে জিজ্ঞাসা করলাম, “এগুলো কি?” তিনি আমাকে বললেন, “এগুলো সেই শিং যা যিহূদা, ইস্রায়েল ও যিরূশালেমকে ছিন্নভিন্ন করেছে।”  <span class="verse" id="V20">20&#160;</span>তারপরে সদাপ্রভু আমাকে চারজন মিস্ত্রীকে দেখালেন।  <span class="verse" id="V21">21&#160;</span>আমি জিজ্ঞাসা করলাম, “এরা কি করতে এসেছে?” তিনি বললেন, “এই শিংগুলো যিহূদাকে এমনভাবে ছিন্নভিন্ন করেছে যে, কেউই মাথা তুলতে পারে নি, কিন্তু যে সব জাতিরা যিহূদা দেশকে ছিন্নভিন্ন করার জন্য শিং উঠিয়েছে, তাদেরকে ভয় দেখানোর জন্য ও তাদের শিংগুলি নিচে ফেলে দেওয়ার জন্য এই মিস্ত্রীরা এসেছে।” </div><ul class='tnav'>
<li><a href='index.htm'>সখরিয়</a></li>
<li><a href='HAG02.htm'>&lt;</a></li>
<li><a href='ZEC.htm'>1</a></li>
<li><a href='ZEC02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">1:1</a>
 <span class="ft">রাজা দারিয়াবস হচ্ছেন দারিয়াবস হিস্তাসপেস, যিনি পারস্যের ওপরে খ্রিষ্টপূর্বাব্দ 522-486 পর্যন্ত রাজত্ব করেছিলেন, পার্সিয়ান ভাষা অনুযায়ী তার নাম ছিল দারা। </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
