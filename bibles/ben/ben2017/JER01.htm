<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যিরমিয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যিরমিয়</a></li>
<li><a href='ISA66.htm'>&lt;</a></li>
<li><a href='JER.htm'>1</a></li>
<li><a href='JER02.htm'>&gt;</a></li>
</ul>
<div class="main">
<div class='mt'>যিরমিয় </div><div class='is'>গ্রন্থস্বত্ব </div><div class='ip'>যিরমিয় তার নকলবিশ বারূকের সাথে। যিরমিয়, যিনি যাজক এবং ভাববাদী উভয়ের ভূমিকা পালন করেছিলেন, তিনি হিল্কিয় নামক যাজকের পুত্র ছিলেন (2 রাজাবলি 22:8 এর মহা-যাজক নয়)। তিনি অনাথোৎ নামক একটি ক্ষুদ্র গ্রামের নিবাসী ছিলেন। তাকে তার সেবা কার্যে বারূক নামে একজন নকলবিশের দ্বারা সহায়তা করা হত, যাকে যিরমিয় মুখে মুখে বলতেন এবং সে তা হুবহু লিখত এবং ভাববাদীর সংবাদ থেকে সংকলিত করে তাকে তার কব্জায় রেখে দিত (যিরমিয় 36:4, 32; 45:1)। যিরমিয় রোদনকারী ভাববাদী বলে পরিচিত ছিলেন (যিরমিয় 9:1; 13:17; 14:17), বাবিলোনিয়ানের আক্রমণের বিচার সংক্রান্ত তার ভাববানীর কারণে তিনি সংঘর্ষের জীবন যাপন করছিলেন। </div><div class='is'>রচনার সময় এবং স্থান </div><div class='ip'>আনুমাণিক 626 থেকে 570 খ্রিষ্টপূর্বাব্দের মধ্যবর্তী সময়। </div><div class='ip'>এটা সম্ভবতঃ শেষ হয়েছিল বাবিলোনিয়ান নির্বাসনের কোনো এক দিন, যদিও কতিপয় লোক বিবেচনা করেন যে পুস্তকটির সম্পাদনা এমনকি আরও পরে চলে থাকবে। </div><div class='is'>গ্রাহক </div><div class='ip'>যিহুদা এবং যিরুশালেমের লোকেরা এবং পরবর্তী সমস্ত বাইবেল পাঠকগণ। </div><div class='is'>উদ্দেশ্য </div><div class='ip'>যিরমিয় পুস্তকটি আমাদেরকে ঈশ্বরের নতুন নিয়ম সম্বন্ধে স্পষ্টতম আভাষ দেয়, তাঁর অভিপ্রেত ছিল তিনি তার লোকেদের সঙ্গে এটাকে স্থাপন করবেন একবার যখন খ্রীষ্ট পৃথিবীতে আসবেন। এই নতুন নিয়ম হবে ঈশ্বরের লোকেদের জন্য পুন:স্থাপন, যেন তিনি তাঁর ব্যবস্থাকে তদের মধ্যে রাখবেন, প্রস্তর ফলকে রচনার পরিবর্তে মাংসের হৃদয়ে লিখে। যিরমিয় পুস্তকটি যিহুদার চূড়ান্ত ভাববাণী সমূহকে নথিভুক্ত করে, আসন্ন বিনাশের ব্যাপারে সাবধান করে, যদি না জাতি অনুতাপ করে। যিরমিয় জাতিকে ঈশ্বরের নিকটে ফিরে আসতে আহ্বান করে। ঠিক সেই দিনের, যিরমিয় যিহুদার অনুতাপহীন প্রতিমা পূজা এবং অনৈতিকতার কারণে এটার বিনাশের অপরিহার্যতাকে জানতে পারে। </div><div class='is'>বিষয় </div><div class='ip'>বিচার </div><div class='iot'>রূপরেখা </div><div class='io'>1. ঈশ্বরের দ্বারা যিরমিয়কে আহ্বান — 1:1-19 </div><div class='io'>2. যিহূদাকে সাবধানবাণী — 2:1-35:19 </div><div class='io'>3. যিরমিয়র কষ্টভোগ — 36:1-38:28 </div><div class='io'>4. যিরুশালেমের পতন এবং এর পরিনাম — 39:1-45:5 </div><div class='io'>5. জাতিগণ সম্পর্কে ভাববাণী সমূহ — 46:1-51:64 </div><div class='io'>6. ঐতিহাসিক পরিশিষ্ট — 52:1-34  
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>যিরমিয়ের বাক্য, হিল্কিয়ের ছেলে, বিন্যামীনের অনাথোতে বসবাসকারী যাজকদের মধ্যে একজন,  <span class="verse" id="V2">2&#160;</span>যিহূদার রাজা আমোনের ছেলে যোশিয়ের রাজত্বের তেরো বছরের দিন সদাপ্রভুর বাক্য যার কাছে উপস্থিত হয়েছিল।  <span class="verse" id="V3">3&#160;</span>যোশিয়ের ছেলে যিহূদার রাজা যিহোয়াকীমের রাজত্বের দিনে, যোশিয়ের ছেলে যিহূদার রাজা সিদিকিয়ের এগারো বছরের রাজত্বের পঞ্চম মাসে যিরূশালেমের লোকদের বন্দী করে নিয়ে যাওয়ার দিনের ও সদাপ্রভুর বাক্য আবার উপস্থিত হয়েছিল। </div><div class='s'>যিরমিয়র প্রতি আহ্বান। </div><div class='p'> <span class="verse" id="V4">4&#160;</span>সদাপ্রভুর বাক্য আমার কাছে এল:  <span class="verse" id="V5">5&#160;</span>“তোমাকে গর্ভে গঠন করার আগেই আমি তোমাকে মনোনীত করেছি এবং তুমি গর্ভ থেকে বেরোনোর আগেই আমি তোমাকে পবিত্র করেছি। আমি জাতিদের কাছে তোমাকে ভাববাদী হিসাবে নিযুক্ত করেছি।”  <span class="verse" id="V6">6&#160;</span>তখন আমি বললাম, “হে প্রভু সদাপ্রভু, কিভাবে কথা বলতে হয় আমি জানি না; আমি খুব ছোট।”  <span class="verse" id="V7">7&#160;</span>কিন্তু সদাপ্রভু আমাকে বললেন, “তুমি বোলো না, ‘আমি খুব ছোট’। তুমি অবশ্যই যাবে যেখানে আমি তোমাকে পাঠাব এবং আমি যা আদেশ করব তুমি তাই বলবে।  <span class="verse" id="V8">8&#160;</span>তুমি তাদের ভয় কোরো না, কারণ আমি তোমাকে রক্ষা করবার জন্য তোমার সঙ্গে আছি, এটি সদাপ্রভুর ঘোষণা।”  <span class="verse" id="V9">9&#160;</span>তারপর সদাপ্রভু তাঁর হাত বাড়িয়ে আমার মুখ স্পর্শ করলেন এবং আমাকে বললেন, “এখন, আমি আমার বাক্য তোমার মুখে দিলাম।  <span class="verse" id="V10">10&#160;</span>আজ আমি তোমাকে জাতি ও রাজ্যগুলির উপরে, উপড়িয়ে ফেলতে, ভেঙে ফেলতে, ধ্বংস এবং সর্বনাশ করতে, নির্মাণ ও রোপণ করতে নিযুক্ত করলাম।”  <span class="verse" id="V11">11&#160;</span>সদাপ্রভুর বাক্য আমার কাছে উপস্থিত হল: “তুমি কি দেখছ, যিরমিয়?” আমি বললাম, “আমি বাদাম গাছের একটা ডাল দেখছি।”  <span class="verse" id="V12">12&#160;</span>সদাপ্রভু আমাকে বললেন, “তুমি ঠিকই দেখেছ, কারণ আমার বাক্য সফল করার জন্য আমি খেয়াল রাখছি।”  <span class="verse" id="V13">13&#160;</span>সদাপ্রভুর বাক্য আমার কাছে দ্বিতীয় বার উপস্থিত হল এবং তিনি বললেন, “তুমি কি দেখছ?” আমি বললাম, “আমি একটি ফুটন্ত পাত্র দেখতে পাচ্ছি, যেটি উত্তর দিক থেকে হেলে আছে।”  <span class="verse" id="V14">14&#160;</span>সদাপ্রভু আমাকে বললেন, “উত্তর দিক থেকে এই দেশে বসবাসকারী সবার উপরে দুর্যোগ ঢেলে দেওয়া হবে।  <span class="verse" id="V15">15&#160;</span>কারণ আমি উত্তর দিকের রাজ্যগুলির সমস্ত গোষ্ঠীকে ডাকছি,” সদাপ্রভু ঘোষণা করেন। “তারা আসবে এবং যিরূশালেমের প্রবেশপথের ফটকগুলিতে, তার চারপাশের সমস্ত দেয়ালের সামনে এবং যিহূদার সমস্ত শহরগুলির সামনে প্রত্যেকে নিজের সিংহাসন স্থাপন করবে।  <span class="verse" id="V16">16&#160;</span>আমি তাদের সমস্ত মন্দতার জন্য তাদের বিরুদ্ধে আমার বিচার ঘোষণা করব, তারা আমাকে ত্যাগ করেছে, তারা অন্য দেবতাদের উদ্দেশ্যে ধূপ জ্বালিয়েছে এবং নিজেদের হাতের<a href="#FN1" class="notemark">*<span class="popup"> মূর্ত্তি </span></a> তৈরী বস্তুর আরাধনা করেছে।  <span class="verse" id="V17">17&#160;</span>নিজেকে প্রস্তুত কোরো! উঠে দাঁড়াও এবং আমি তোমাকে যা আদেশ করি তা তুমি তাদের বল। তাদের সামনে ভেঙে পোড়ো না, নাহলে আমি তাদের সামনে তোমাকে ধ্বংস করব!  <span class="verse" id="V18">18&#160;</span>আর দেখ! আজ আমি তোমাকে সমস্ত দেশের বিরুদ্ধে, যিহূদার রাজাদের, তার শাসনকর্ত্তাদের, তার যাজকদের ও দেশের লোকদের বিরুদ্ধে একটি সুরক্ষিত শহর, একটি লোহার থাম ও একটি ব্রোঞ্জের দেয়ালের মত বানালাম।  <span class="verse" id="V19">19&#160;</span>তারা তোমার বিরুদ্ধে যুদ্ধ করবে, কিন্তু তারা তোমাকে হারাতে পারবে না, কারণ তোমাকে উদ্ধার করার জন্য আমি তোমার সঙ্গে থাকব,” সদাপ্রভু এই কথা বলেন। </div><ul class='tnav'>
<li><a href='index.htm'>যিরমিয়</a></li>
<li><a href='ISA66.htm'>&lt;</a></li>
<li><a href='JER.htm'>1</a></li>
<li><a href='JER02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V16">1:16</a>
 <span class="ft">মূর্ত্তি </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
