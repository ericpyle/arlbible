<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী গালাতীয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>গালাতীয়</a></li>
<li><a href='2CO13.htm'>&lt;</a></li>
<li><a href='GAL.htm'>1</a></li>
<li><a href='GAL02.htm'>&gt;</a></li>
</ul>
<div class="main">
<div class='mt'>গালাতীয় </div><div class='is'>গ্রন্থস্বত্ব </div><div class='ip'>প্রেরিত পৌল এই পত্রটির রচয়িতা হচ্ছেন, এটা আদি মণ্ডলীর সর্বসম্মত মতবাদ ছিল। পৌল দক্ষিণ গালাতীয়র মণ্ডলী সমূহকে তাদের ওপর এক হাত নিয়ে চমকে দেওয়ার পরে এশিয়া মাইনরের দিকে তার প্রথম মিশনারি যাত্রাকালে পত্রটি লিখেছিলেন। গালাতীয় কোনো শহর ছিল না, রোম অথবা করিন্থের ন্যায়, কিন্তু বরং একটি রোমীয় প্রদেশ যার মধ্য বহু নগর এবং বিভিন্ন মণ্ডলী ছিল। যে গালাতীয়দের প্রতি পত্রটি সম্বোধিত করা হয়েছিল তারা পৌলের ধর্মান্তরিত ছিল। </div><div class='is'>রচনার সময় এবং স্থান </div><div class='ip'>আনুমাণিক 48 খ্রিষ্টাব্দের মধ্যবর্তী সময়। </div><div class='ip'>পৌল সম্ভবতঃ আন্তিয়খিয়তে গালাতীয়দের প্রতি পত্রটি লিখেছিলেন, যেহেতু এটা ছিল তার গৃহ-ভিত্তি। </div><div class='is'>গ্রাহক </div><div class='ip'>গালাতীয় মণ্ডলীর যারা সদস্য ছিল সেই গালাতীয়দের প্রতি পত্রটি লেখা হয়েছিল (গালাতীয় 1:1-2)। </div><div class='is'>উদ্দেশ্য </div><div class='ip'>পত্রটির উদ্দেশ্য ছিল যুদাইজারদের মিথ্যা সুসমাচারকে খন্ডন করা, একটি সুসমাচার যার মধ্যে এই যিহুদী খ্রীষ্টানগণ অনুভব করেছিল যে পরিত্রানের জন্য সুন্নত অবশ্যম্ভাবী ছিল এবং গালাতীয়দের স্মরণ করাতে তাদের পরিত্রানের প্রকৃত ভিত্তি কি হচ্ছে। পৌল তার প্রেরিত সংক্রান্ত কতৃত্ত্বকে সুস্পষ্টভাবে প্রতিষ্ঠিত করার দ্বারা প্রতিক্রিয়া জানালেন এবং সেখানে সুসমাচারকে প্রতিপন্ন করলেন যা তিনি প্রচার করতেন। কেবল অনুগ্রহের দ্বারা বিশ্বাসের মাধ্যমে লোকেরা ন্যায় পায়, এবং একমাত্র বিশ্বাসের দ্বারাই তারা তাদের নতুন জীবনকে আত্মার স্বাধীনতার মধ্যে অতিবাহিত করতে সক্ষম হয়। </div><div class='is'>বিষয় </div><div class='ip'>খ্রীষ্টের মধ্যে স্বাধীনতা </div><div class='iot'>রূপরেখা </div><div class='io'>1. ভূমিকা — 1:1-10 </div><div class='io'>2. সুসমাচারের সত্যতা — 1:11-2:21 </div><div class='io'>3. বিশ্বাসের দ্বারা ধার্ম্মিকতা — 3:1-4:31 </div><div class='io'>4. বিশ্বাস এবং স্বাধীনতার জীবনের অভ্যাস — 5:1-6:18  
</div><div class='chapterlabel' id="V0"> 1</div><div class='s'>পৌলের প্রেরিতত্ত্ব পদ। </div><div class='p'> <span class="verse" id="V1">1&#160;</span>পৌল, খ্রীষ্টের একজন প্রেরিত, এই প্রেরিত পদ কোন মানুষের কাছ থেকে বা কোন মানুষের মাধ্যমেও নয়, কিন্তু যীশু খ্রীষ্ট এবং পিতা ঈশ্বর যিনি মৃতদের মধ্যে থেকে তাঁকে উঠিয়েছেন তাঁদের মাধ্যমেই পেয়েছি,  <span class="verse" id="V2">2&#160;</span>এবং আমার সঙ্গে সব ভাইয়েরা, গালাতিয়া প্রদেশের মণ্ডলীদের প্রতি।  <span class="verse" id="V3">3&#160;</span>আমাদের পিতা ঈশ্বর এবং প্রভু যীশু খ্রীষ্ট তোমাদের প্রতি অনুগ্রহ ও শান্তি দান করুন।  <span class="verse" id="V4">4&#160;</span>তিনি আমাদের পাপের জন্য নিজেকে প্রদান করলেন, যেন আমাদের ঈশ্বরও পিতার ইচ্ছা অনুসারে আমাদেরকে এই উপস্থিত মন্দ যুগ থেকে উদ্ধার করেন।  <span class="verse" id="V5">5&#160;</span>যুগপর্য্যায়ের যুগে যুগে ঈশ্বরের মহিমা হোক। আমেন। </div><div class='s'>অন্য কোনো সুসমাচার নেই। </div><div class='p'> <span class="verse" id="V6">6&#160;</span>আমি অবাক হচ্ছি যে, খ্রীষ্টের অনুগ্রহে যিনি তোমাদেরকে আহ্বান করেছেন, তোমরা এত তাড়াতাড়ি তা থেকে অন্য সুসমাচারের দিকে ফিরে যাচ্ছ।  <span class="verse" id="V7">7&#160;</span>তা অন্য কোনো সুসমাচার না; কেবল এমন কিছু লোক আছে, যারা তোমাদেরকে অস্থির করে এবং খ্রীষ্টের সুসমাচার বিকৃত করতে চায়।  <span class="verse" id="V8">8&#160;</span>কিন্তু আমরা তোমাদের কাছে যে সুসমাচার প্রচার করেছি, তা ছাড়া অন্য সুসমাচার যদি কেউ প্রচার করে আমরাই করি, কিংবা স্বর্গ থেকে আসা কোনো দূত করুক তবে সে শাপগ্রস্ত হোক।  <span class="verse" id="V9">9&#160;</span>আমরা আগে যেমন বলেছি এবং এখন আমি আবার বলছি, তোমরা যা গ্রহণ করেছ, তা ছাড়া অন্য কোনো সুসমাচার যদি কেউ তোমাদের কাছে প্রচার করে, তবে সে শাপগ্রস্ত হোক।  <span class="verse" id="V10">10&#160;</span>আমি এতে কার অনুমোদন চাইছি মানুষের না ঈশ্বরের? অথবা আমি কি মানুষকে সন্তুষ্ট করতে চেষ্টা করছি? যদি এখনও মানুষকে সন্তুষ্ট করতাম, তবে খ্রীষ্টের দাস হতাম না। </div><div class='s'>পৌলকে ঈশ্বরের আহ্বান। </div><div class='p'> <span class="verse" id="V11">11&#160;</span>কারণ, হে ভাইয়েরা, আমার মাধ্যমে যে সুসমাচার প্রচারিত হয়েছে, তার বিষয়ে তোমাদেরকে জানাচ্ছি যে, তা মানুষের মতানুযায়ী না।  <span class="verse" id="V12">12&#160;</span>আমি মানুষের কাছে তা গ্রহণও করিনি এবং শিক্ষাও পাইনি; কিন্তু যীশু খ্রীষ্টের প্রকাশের মাধ্যমেই পেয়েছি।  <span class="verse" id="V13">13&#160;</span>তোমরা তো যিহুদী ধর্মে আমার আগের আচার ব্যবহারের কথা শুনেছ; আমি ঈশ্বরের মণ্ডলীকে অতি তাড়না ও বিধ্বস্ত করতাম;  <span class="verse" id="V14">14&#160;</span>আমি পরম্পরাগত পৈতৃক রীতিনীতি পালনে খুব উদ্যোগী হওয়াতে আমার স্বজাতীয় সমবয়স্ক অনেক লোক অপেক্ষা যিহুদী ধর্মে আগে আগে এগিয়ে যাচ্ছিলাম।  <span class="verse" id="V15">15&#160;</span>কিন্তু ঈশ্বর, যিনি আমাকে আমার মায়ের গর্ভ থেকে পৃথক্ করেছেন এবং নিজের অনুগ্রহের মাধ্যমে আহ্বান করেছেন,  <span class="verse" id="V16">16&#160;</span>তিনি নিজের পুত্রকে আমাতে প্রকাশ করবার ইচ্ছা করলেন, যেন আমি অযিহুদিদের মধ্যে তাঁর বিষয়ে সুসমাচার প্রচার করি, তখন আমি একটুর জন্য রক্ত ও মাংসের সাথে পরামর্শ করলাম না।  <span class="verse" id="V17">17&#160;</span>এবং যিরূশালেমে আমার আগের প্রেরিতদের কাছে গেলাম না, কিন্তু আরব দেশে চলে গেলাম, পরে দম্মেশক শহরে ফিরে আসলাম।  <span class="verse" id="V18">18&#160;</span>তারপর তিন বছর পরে আমি কৈফার সাথে পরিচিত হবার জন্যে যিরূশালেমে গেলাম এবং পনেরো দিন তাঁর কাছে থাকলাম।  <span class="verse" id="V19">19&#160;</span>কিন্তু প্রেরিতদের মধ্যে অন্য কাউকেও দেখলাম না, কেবল প্রভুর ভাই যাকোবকে দেখলাম।  <span class="verse" id="V20">20&#160;</span>এই যে সব কথা তোমাদের লিখছি, দেখ, ঈশ্বরের সামনে বলছি, আমি মিথ্যা বলছি না।  <span class="verse" id="V21">21&#160;</span>তারপর আমি সুরিয়ার ও কিলিকিয়ার অঞ্চলে গেলাম।  <span class="verse" id="V22">22&#160;</span>আর তখনও আমি যিহূদীয়া প্রদেশের খ্রীষ্টিয় মণ্ডলীগুলির সঙ্গে চাক্ষুষ পরিচিত ছিলাম না।  <span class="verse" id="V23">23&#160;</span>তারা শুধু শুনতে পেয়েছিল, যে ব্যক্তি আগে আমাদেরকে তাড়না করত, সে এখন সেই বিশ্বাস বিষয়ক সুসমাচার প্রচার করছে, যে আগে বিনাশ করত;  <span class="verse" id="V24">24&#160;</span>এবং আমার কারণে তারা ঈশ্বরের গৌরব করতে লাগল। </div><ul class='tnav'>
<li><a href='index.htm'>গালাতীয়</a></li>
<li><a href='2CO13.htm'>&lt;</a></li>
<li><a href='GAL.htm'>1</a></li>
<li><a href='GAL02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
