<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী নহূম 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>নহূম</a></li>
<li><a href='MIC07.htm'>&lt;</a></li>
<li><a href='NAM.htm'>1</a></li>
<li><a href='NAM02.htm'>&gt;</a></li>
</ul>
<div class="main">
<div class='mt'>নহূম </div><div class='is'>গ্রন্থস্বত্ব </div><div class='ip'>নহূম পুস্তকটির লেখক নিজেকে নহূম ইলকোশীয় বলে পরিচিত করেন, হিব্রুতে বলা হয় সান্তনাকারী অথবা বিশ্রামদাতা (1:1)। ভাববাদী রূপে, নহূমকে অশুরিয়া লোকেদের মধ্যে, বিশেষ করে তাদের রাজধানী সহ নীনবীতে প্রেরণ করা হয়েছিল। এটা প্রায় নীনবীদের প্রতি যোনার অনুতপ্তকারী বার্তা দেওয়ার 150 বত্সর পরে, সুতরাং স্পষ্টত তারা তাদের পূর্ববর্তী মূর্ত্তি পূজার দিকে ফিরে গিয়েছিল। </div><div class='is'>রচনার সময় এবং স্থান </div><div class='ip'>আনুমাণিক 620 থেকে 612 খ্রিষ্টপূর্বাব্দের মধ্যবর্তী সময়। </div><div class='ip'>নহূম পুস্তকটির তারিখ ন্যায্যভাবে সহজভাবে নির্ধারিত করা যেতে পারে, যেহেতু এটা স্পষ্টভাবে দুইটি সুপরিচিত ঐতিহাসিক ঘটনাবলীর মধ্যে অনুষ্ঠিত হয়: থীবসের পতন এবং নীনবীর পতন। </div><div class='is'>গ্রাহক </div><div class='ip'>নহূমের ভাববাণী উভয়কে দেওয়া হয়েছিল, অশুরিয়দের যারা উত্তরাঞ্চলের 10 উপজাতিগণকে বন্দী করে মৃত্যু ঘটিয়েছিল, বরং আবারও যিহুদার দক্ষিনাঞ্চলের রাজ্যকেও যারা ত্রাসিত হয়েছিল এই বলে যে সেই একই জিনিস হয়ত তাদের ক্ষেত্রেও ঘটতে পারে। </div><div class='is'>উদ্দেশ্য </div><div class='ip'>ঈশ্বরের ন্যায় সর্বদা সঠিক এবং সুনিশ্চিত হচ্ছে। যদি তিনি কোনো দিনের র জন্য দয়া অনুমোদন করতে পচ্ছন্দ করে থাকেন, তবে সেই উত্তম বরদান শেষ দিনের সকলের জন্য প্রভুর ন্যায়ের চূড়ান্ত বোধশক্তির সঙ্গে আপোষ করবে না। ঈশ্বর পূর্বেই তাদের নিকট 150 বত্সর পূর্বে যোনাকে প্রেরণ করেছিলেন তাঁর প্রতিশ্রুতির সাথে যে কি ঘটবে যদি তারা ক্রমাগত তাদের মন্দ পথে চলতে থাকে। সেই দিনের র লোকেরা অনুতাপ করেছিল কিন্তু এখন এত মন্দভাবে বাস করছিল যে তারা পূর্বে যে রকম করছিল তার থেকেও যেন খারাপ না হয়। অশুরিয়গণ তাদের বিজয় যাত্রায় অত্যন্ত নিষ্ঠুর হয়ে উঠেছিল। এখন নহূম যিহুদার লোকেদের বলছিলেন হতাশ না হতে কারণ ঈশ্বর ন্যায়ের ঘোষণা করেছেন এবং অশুরিয়রা শীঘ্র তাই পাবে যার জন্য তারা যোগ্য হচ্ছে। </div><div class='is'>বিষয় </div><div class='ip'>সান্তনা </div><div class='iot'>রূপরেখা </div><div class='io'>1. ঈশ্বরের মহিমা — 1:1-14 </div><div class='io'>2. ঈশ্বরের ন্যায় এবং নীনবী — 1:15-3:19  
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>নীনবী শহর সম্বন্ধে ঘোষণা। ইলকোশীয় নহূমের দর্শনের বই। </div><div class='s'>নীনবীর বিরুদ্ধে সদাপ্রভুর ক্রোধ। </div><div class='p'> <span class="verse" id="V2">2&#160;</span>সদাপ্রভু স্বগৌরব রক্ষণে উদ্যোগী ঈশ্বর; সদাপ্রভু প্রতিফলদাতা ও তিনি ক্রোধে পূর্ণ। সদাপ্রভু তাঁর বিপক্ষদের উপরে প্রতিফল দেন এবং তাঁর শত্রুদের উপর ক্রোধ বজায় রাখেন।  <span class="verse" id="V3">3&#160;</span>সদাপ্রভু ক্রোধে ধীর এবং শক্তিতে মহান এবং তিনি শত্রুদের দোষী সাবস্ত করেন। সদাপ্রভু নিজের পথ তৈরী করেন ঘূর্ণিবাতাস ও ঝড়ের মধ্যে এবং মেঘ তাঁর পায়ের ধূলো।  <span class="verse" id="V4">4&#160;</span>তিনি সমুদ্রকে ধমক দেন এবং তাকে শুকনো করেন, সমস্ত নদীগুলোকে তিনি শুকনো করেন। বাশন আর কর্মিলকে নিস্তেজ করেন আর লিবানোনের সব ফুল শুকিয়ে যায়।  <span class="verse" id="V5">5&#160;</span>পর্বতগুলো তাঁর উপস্থিতিতে কাঁপে এবং পাহাড়গুলি গলে যায়। পৃথিবী তাঁর সামনে ভেঙে পড়ে, প্রকৃতভাবেই, সমস্ত পৃথিবী ও তার মধ্যে বসবাসকারী সবাই।  <span class="verse" id="V6">6&#160;</span>তাঁর ক্রোধের সামনে কে দাঁড়াতে পারে? কে সহ্য করতে পারে তাঁর ভীষণ ক্রোধ? তাঁর ক্রোধ আগুনের মত এবং তাতে বড় পাথর ফেটে যায়।  <span class="verse" id="V7">7&#160;</span>সদাপ্রভু মঙ্গলময়, বিপদের দিনের তিনি সুরক্ষিত আশ্রয়। যারা তাঁকে ত্যাগ করে তিনি তাদের জানেন।  <span class="verse" id="V8">8&#160;</span>কিন্তু প্রবল বন্যার দ্বারা তিনি তাঁর শত্রুদের<a href="#FN1" class="notemark">*<span class="popup"> শহর </span></a> একেবারে শেষ করে দেবেন, তিনি তাদের অন্ধকারে তাড়িয়ে দেবেন।  <span class="verse" id="V9">9&#160;</span>সদাপ্রভুর বিরুদ্ধে তোমরা কি ভাবছ? তিনি এর সম্পূর্ণ শেষ করবেন, দ্বিতীয়বার আর সঙ্কট আসবেনা।  <span class="verse" id="V10">10&#160;</span>কারণ তারা কাঁটাঝোপের মধ্যে জড়িয়ে যাবে এবং মদ্যপানে মাতাল হবে; তারা শুকনো খড়ের মত আগুনে পুড়ে যাবে।  <span class="verse" id="V11">11&#160;</span>হে নীনবী তোমাদের মধ্যে থেকে এমন একজন বের হয়ে এসেছে যে সদাপ্রভুর বিরুদ্ধে মন্দ চিন্তা করছে ও মন্দ পরামর্শ দিচ্ছে।  <span class="verse" id="V12">12&#160;</span>সদাপ্রভু এই কথা বলেন, “যদিও তারা শক্তিতে পরিপূর্ণ এবং অসংখ্য তবুও তাদের ছিন্ন করা হবে। তাদের লোকেরা আর থাকবে না। কিন্তু তুমি, যিহূদা, যদিও আমি তোমাকে নত করেছি কিন্তু আর নত করব না।  <span class="verse" id="V13">13&#160;</span>এখন আমি তোমার কাঁধ থেকে সেই লোকেদের যোঁয়াল ভেঙে দেব, আমি তোমার শিকল ভেঙে ফেলব।”  <span class="verse" id="V14">14&#160;</span>হে নীনবী, সদাপ্রভু তোমার বিষয়ে একটি আদেশ দিয়েছেন, তোমার নাম রক্ষা করবার জন্য তোমার কোন বংশধর থাকবে না। তোমার দেবালয়ে যে সব খোদিত প্রতিমা ও ছাঁচে ঢালা মূর্ত্তি রয়েছে সেগুলো আমি ধ্বংস করে ফেলব। আমি তোমার কবর খুড়ব, কারণ তুমি অধার্ম্মিক।  <span class="verse" id="V15">15&#160;</span>যে লোক সুসমাচার নিয়ে আসে ও শান্তি ঘোষণা করে, ঐ দেখ, পর্বতের উপরে তার পা। হে যিহূদা, তোমার পর্বগুলো পালন কর এবং মানত সব পূর্ণ কর। অধার্ম্মিক আর তোমাকে আক্রমণ করবে না; সে একেবারে ধ্বংস হবে। </div><ul class='tnav'>
<li><a href='index.htm'>নহূম</a></li>
<li><a href='MIC07.htm'>&lt;</a></li>
<li><a href='NAM.htm'>1</a></li>
<li><a href='NAM02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V8">1:8</a>
 <span class="ft">শহর </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
