<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী পরমগীত 8</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>পরমগীত</a></li>
<li><a href='SNG07.htm'>&lt;</a></li>
<li><a href='SNG.htm'>8</a></li>
<li><a href='ISA01.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='p'> <span class="verse" id="V1">1&#160;</span>আমার মনের ইচ্ছা এই যে, যদি তুমি আমার ভাইয়ের মত হতে যে আমার মায়ের দুধ খেয়েছে! তাহলে আমি যখন তোমাকে বাইরে দেখতাম, আমি তোমাকে চুম্বন করতে পারতাম এবং কেউ আমাকে কিছু বলতে পারত না;  <span class="verse" id="V2">2&#160;</span>আমি তোমাকে পথ দেখাতাম এবং আমার মায়ের ঘরে নিয়ে আসতাম এবং সে আমাকে শিক্ষা দিত<a href="#FN1" class="notemark">*<span class="popup"> তুমি আমাকে শিক্ষা দিতে </span></a>। আমি তোমাকে সুগন্ধি মশলা দেওয়া আঙ্গুর রস পান করাতাম এবং আমার ডালিমের মিষ্টি রস পান করাতাম।  <span class="verse" id="V3">3&#160;</span>তাঁর বাঁ হাত আমার মাথার নিচে থাকত, আর ডান হাত আমাকে জড়িয়ে ধরত।  <span class="verse" id="V4">4&#160;</span>হে যিরূশালেমের লোকের মেয়েরা, আমি তোমাদের অনুরোধ করে বলছি, তোমরা ভালবাসাকে জাগিয়ো না বা উত্তেজিত কোরো না যতক্ষণ না তার উপযুক্ত দিন হয়। </div><div class='s'>বন্ধুরা, প্রিয়তম। </div><div class='p'> <span class="verse" id="V5">5&#160;</span>তার প্রিয়ের উপর ভর দিয়ে মরু এলাকা থেকে যিনি আসছেন তিনি কে? আপেল গাছের নীচে আমি তোমাকে জাগালাম; তোমার মা সেখানেই তোমাকে ধারণ করেছেন; তোমার মা ওখানেই প্রসব যন্ত্রণা ভোগ করে তোমাকে জন্ম দিয়েছিলেন।  <span class="verse" id="V6">6&#160;</span>সীলমোহরের মত করে তুমি আমাকে তোমার হৃদয়ে এবং তোমার বাহুতে রাখ; কারণ ভালবাসা মৃত্যুর মত শক্তিশালী, হৃদয়ের যন্ত্রণা পাতালের মত নিষ্ঠুর, তার শিখা আগুনের শিখা, সেটা সদাপ্রভুর আগুনের মত।  <span class="verse" id="V7">7&#160;</span>বন্যার জলও ভালবাসাকে নেভাতে পারে না; এমনকি নদীও তা ভাসিয়ে নিয়ে যেতে পারে না। ভালবাসার জন্য যদি কেউ তার সব সম্পদ, সব কিছু দিয়েও দেয় <a href="#FN2" class="notemark">†<span class="popup"> সে তুচ্ছ হবে </span></a>তবে তা হবে খুবই তুচ্ছ। </div><div class='s'>বন্ধুরা। </div><div class='p'> <span class="verse" id="V8">8&#160;</span>আমাদের একটি ছোট বোন আছে এবং তার বুক দুটি এখনও বড় হয়নি। সেদিন আমরা কি করব যেদিন তার বিয়ের কথাবার্তা ঠিক হবে?  <span class="verse" id="V9">9&#160;</span>যদি সে দেওয়াল হত তবে আমরা তার উপরে রূপা দিয়ে দুর্গ তৈরী করতাম। যদি সে দরজা হত তবে এরস কাঠের পাল্লা দিয়ে আমরা তাকে ঘিরে রাখতাম। </div><div class='s'>প্রিয়তম। </div><div class='p'> <span class="verse" id="V10">10&#160;</span>আমি তো একটা দেওয়াল ছিলাম এবং আমার বুক দুটি দুর্গের মত। সুতরাং আমি এখন তাঁর চোখে<a href="#FN3" class="notemark">‡<span class="popup"> 1 সেকেল গ্রামীন কর্মীদের এক দিনের মজদুরি </span></a> আমি অনুগ্রহ পেয়েছিলাম <a href="#FN4" class="notemark">§<span class="popup"> পরিপক্ক </span></a>যে তৃপ্তি আনতে পারি।  <span class="verse" id="V11">11&#160;</span>বাল্‌হামোনে শলোমনের একটা আঙ্গুর ক্ষেত ছিল; তিনি সেটা দেখাশোনাকারীদের হাতে দিয়েছেন। তার ফলের দাম হিসাবে প্রত্যেককে হাজার শেকল রূপা (বারো কেজি রূপা) দিতে হবে।  <span class="verse" id="V12">12&#160;</span>আমার নিজের আঙ্গুর ক্ষেত আছে; হে শলোমন, সেই হাজার শেকল রূপা (বারো কেজি রূপা) তোমারই থাকুক এবং দুশো শেকল রূপা (আড়াই কেজি রূপা) কৃষকদের হবে। </div><div class='s'>প্রেমিকা। </div><div class='p'> <span class="verse" id="V13">13&#160;</span>তুমি যে বাগানে বাগানে বাস কর; আমার বন্ধুরা তোমার গলার স্বর শোনে, আমাকেও তা শুনতে দাও। </div><div class='s'>প্রিয়তম। </div><div class='p'> <span class="verse" id="V14">14&#160;</span>প্রিয় আমার, তাড়াতাড়ি এস; সুগন্ধিত পাহাড়ের উপরে কৃষ্ণসারের মত কিংবা হরিণের বাচ্চার মত হও।</div><ul class='tnav'>
<li><a href='index.htm'>পরমগীত</a></li>
<li><a href='SNG07.htm'>&lt;</a></li>
<li><a href='SNG.htm'>8</a></li>
<li><a href='ISA01.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V2">8:2</a>
 <span class="ft">তুমি আমাকে শিক্ষা দিতে </span></p>
<p class="f" id="FN2"><span class="notemark">†</span><a class="notebackref" href="#V7">8:7</a>
 <span class="ft">সে তুচ্ছ হবে </span></p>
<p class="f" id="FN3"><span class="notemark">‡</span><a class="notebackref" href="#V10">8:10</a>
 <span class="ft">1 সেকেল গ্রামীন কর্মীদের এক দিনের মজদুরি </span></p>
<p class="f" id="FN4"><span class="notemark">§</span><a class="notebackref" href="#V10">8:10</a>
 <span class="ft">পরিপক্ক </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
