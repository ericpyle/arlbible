<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী আদিপুস্তক 7</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>আদিপুস্তক</a></li>
<li><a href='GEN06.htm'>&lt;</a></li>
<li><a href='GEN.htm'>7</a></li>
<li><a href='GEN08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>বন্যা পৃথিবীকে প্লাবিত করলো </div><div class='p'> <span class="verse" id="V1">1&#160;</span>আর সদাপ্রভু নোহকে বললেন, “তুমি সপরিবারে জাহাজে প্রবেশ কর, কারণ এই কালের লোকদের মধ্যে আমার সামনে তোমাকেই ধার্মিক দেখেছি।  <span class="verse" id="V2">2&#160;</span>তুমি শুচি পশুর স্ত্রীপুরুষ নিয়ে প্রত্যেক জাতির সাত সাত জোড়া এবং অশুচি পশুর স্ত্রী ও পুরুষ নিয়ে প্রত্যেক জাতির  <span class="verse" id="V3">3&#160;</span>এক এক জোড়া এবং আকাশের পাখিদেরও স্ত্রীপুরুষ নিয়ে প্রত্যেক জাতির সাত সাত জোড়া, সমস্ত ভূমণ্ডলে তাদের বংশ রক্ষার জন্য নিজের সঙ্গে রাখ।  <span class="verse" id="V4">4&#160;</span>কারণ সাত দিনের র পর আমি পৃথিবীতে চল্লিশ দিন রাত বৃষ্টি বর্ষণ করে আমার সৃষ্টি যাবতীয় প্রাণীকে পৃথিবী থেকে উচ্ছিন্ন করব।”  <span class="verse" id="V5">5&#160;</span>তখন নোহ সদাপ্রভুর আদেশ অনুসারে সব কাজ করলেন।  <span class="verse" id="V6">6&#160;</span>নোহের ছয়শো বছর বয়সে পৃথিবীতে জলপ্লাবন হল।  <span class="verse" id="V7">7&#160;</span>জলপ্লাবনের জন্য নোহ ও তাঁর ছেলেরা এবং তাঁর স্ত্রী ও ছেলের বউরা জাহাজে প্রবেশ করলেন।  <span class="verse" id="V8">8&#160;</span>নোহের প্রতি ঈশ্বরের আদেশ অনুসারে শুচি অশুচি পশুর  <span class="verse" id="V9">9&#160;</span>এবং পাখির ও ভূমিতে চলাচল যাবতীয় জীবের স্ত্রী পুরুষ জোড়া জোড়া জাহাজে প্রবেশ করল, যেমন ঈশ্বর নোহকে আদেশ করেছিল।  <span class="verse" id="V10">10&#160;</span>আর সেই সাত দিন পরে পৃথিবীতে জলপ্লাবন হল।  <span class="verse" id="V11">11&#160;</span>নোহের বয়সের ছয়শো বছরের দ্বিতীয় মাসের সতেরো দিনের মহাজলধির সমস্ত উনুই ভেঙে গেল এবং আকাশের জানালা সব মুক্ত হল;  <span class="verse" id="V12">12&#160;</span>তাতে পৃথিবীতে চল্লিশ দিন রাত মহাবৃষ্টি হল।  <span class="verse" id="V13">13&#160;</span>সেই দিন নোহ এবং শেম, হাম ও যেফৎ নামে নোহের ছেলেরা এবং তাঁদের সঙ্গে নোহের স্ত্রী ও তিন ছেলের বউরা জাহাজে প্রবেশ করলেন।  <span class="verse" id="V14">14&#160;</span>আর তাঁদের সঙ্গে সর্বজাতীয় বন্য পশু, সবজাতীয় গ্রাম্য পশু, সবজাতীয় মাটিতে চলাচল করা সরীসৃপ জীব ও সবজাতীয় পাখি,  <span class="verse" id="V15">15&#160;</span>প্রাণবায়ুবিশিষ্ট সর্বপ্রকার জীবজন্তু জোড়া জোড়া জাহাজে নোহের কাছে প্রবেশ করল।  <span class="verse" id="V16">16&#160;</span>ফলতঃ তাঁর প্রতি ঈশ্বরের আদেশ অনুসারে সমস্ত প্রাণীর স্ত্রী ও পুরুষ প্রবেশ করল। পরে সদাপ্রভু তাঁর জন্য পিছনের দরজা বন্ধ করলেন।  <span class="verse" id="V17">17&#160;</span>আর চল্লিশ দিন পর্যন্ত পৃথিবীতে বন্যা হল, তাতে জল বৃদ্ধি পেয়ে জাহাজ ভাসালে তা মাটি ছেড়ে উঠল।  <span class="verse" id="V18">18&#160;</span>পরে জল প্রবল হয়ে পৃথিবীতে অনেক বেড়ে গেল এবং জাহাজ জলের উপরে ভেসে উঠল।  <span class="verse" id="V19">19&#160;</span>আর পৃথিবীতে জল অত্যন্ত প্রবল হল, আকাশমণ্ডলের নীচের সব মহাপর্বত ডুবে গেল।  <span class="verse" id="V20">20&#160;</span>তার উপরে পনেরো হ্যাঁ<a href="#FN1" class="notemark">*<span class="popup"> ফুট </span></a>ত জল উঠে প্রবল হল, পর্বত সকল ডুবে গেল।  <span class="verse" id="V21">21&#160;</span>তাতে মাটিতে চলাচল যাবতীয় প্রাণী, পাখি, পশুপাল ও বন্য পশু সব এবং সমস্ত মানুষ মারা গেল।  <span class="verse" id="V22">22&#160;</span>মাটিতে চলনশীল যত প্রাণীর নাকে প্রাণবায়ুর সঞ্চার ছিল, সকলে মারা গেল।  <span class="verse" id="V23">23&#160;</span>এই ভাবে পৃথিবী নিবাসী সমস্ত প্রাণী মানুষ, পশু, সরীসৃপ, জীব ও আকাশের পাখি সকল উচ্ছিন্ন হল, পৃথিবী থেকে উচ্ছিন্ন হল, কেবল নোহ ও তাঁর সঙ্গী জাহাজে প্রাণীরা বেঁচে গেলেন।  <span class="verse" id="V24">24&#160;</span>আর জল পৃথিবীর উপরে একশো পঞ্চাশ দিন পর্যন্ত প্রবল থাকল। </div><ul class='tnav'>
<li><a href='index.htm'>আদিপুস্তক</a></li>
<li><a href='GEN06.htm'>&lt;</a></li>
<li><a href='GEN.htm'>7</a></li>
<li><a href='GEN08.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V20">7:20</a>
 <span class="ft">ফুট </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
