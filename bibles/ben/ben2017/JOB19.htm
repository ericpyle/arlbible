<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী ইয়োব 19</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ইয়োব</a></li>
<li><a href='JOB18.htm'>&lt;</a></li>
<li><a href='JOB.htm'>19</a></li>
<li><a href='JOB20.htm'>&gt;</a></li>
</ul>
<div class="main">
 
<div class='chapterlabel' id="V0"> 19</div><div class='s'>ইয়োব। </div><div class='p'> <span class="verse" id="V1">1&#160;</span>তখন ইয়োব উত্তর দিলেন এবং বললেন,  <span class="verse" id="V2">2&#160;</span>“কত দিন তোমরা আমার প্রাণকে কষ্ট দেবে এবং কথায় আমায় ভেঙে টুকরো টুকরো করবে?  <span class="verse" id="V3">3&#160;</span>এই দশবার তোমরা আমার নিন্দা করেছ; তোমরা লজ্জিত নও যে তোমরা আমার সঙ্গে খারাপ ব্যবহার করেছ।  <span class="verse" id="V4">4&#160;</span>যদি এটা প্রকৃতই সত্য হয় যে আমি ভুল করেছি, আমার ভুল আমার নিজেরই থাকবে।  <span class="verse" id="V5">5&#160;</span>তোমরা কি সত্যি আমার বিরুদ্ধে নিজেরা দর্প করবে এবং প্রত্যেককে বিশ্বাস করবে যে আমি নিন্দিত।  <span class="verse" id="V6">6&#160;</span>তাহলে এটা তোমার জানা উচিত যে ঈশ্বর আমায় তাঁর জালে ধরেছেন।  <span class="verse" id="V7">7&#160;</span>দেখ, আমি কাঁদি যে আমি ভুল কাজ করছি, কিন্তু আমি উত্তর পাইনি; আমি কেঁদেছি সাহায্যের জন্য, কিন্তু ন্যায়বিচার পাইনি।  <span class="verse" id="V8">8&#160;</span>তিনি আমার রাস্তায় দেয়াল তুলেছেন যাতে আমি যেতে না পারি এবং তিনি আমার রাস্তা অন্ধকার করেছেন।  <span class="verse" id="V9">9&#160;</span>তিনি আমার গৌরব ছিনতাই করেছেন এবং তিনি আমার মাথা থেকে মুকুট নিয়েছেন।  <span class="verse" id="V10">10&#160;</span>তিনি আমায় চারিদিক দিয়ে ভেঙ্গেছেন এবং আমি গেলাম; তিনি আমার আশা গাছের মত উপড়িয়েছেন।  <span class="verse" id="V11">11&#160;</span>তিনি তাঁর ক্রোধ আমার বিরুদ্ধে জ্বালিয়ে ছিলেন; তিনি আমায় তাঁর একজন বিপক্ষ হাসবে বিবেচনা করেছেন।  <span class="verse" id="V12">12&#160;</span>তাঁর সৈন্যরা একসঙ্গে আসছে; তারা আমার বিরুদ্ধে ঢিবি স্থাপন করে অবরোধ করেছে এবং আমার তাঁবুর চারিদিকে শিবির করেছে।  <span class="verse" id="V13">13&#160;</span>তিনি আমার ভাইদের আমার কাছ থেকে দূরে রেখেছেন; আমার পরিচিতরা সম্পূর্ণ আমার থেকে বিচ্ছিন্ন।  <span class="verse" id="V14">14&#160;</span>আমার আত্মীয়রা আমায় ব্যর্থ করেছে; আমার কাছের বন্ধুরা আমায় ভুলে গেছে।  <span class="verse" id="V15">15&#160;</span>যারা একদিন আমার বাড়িতে অতিথি হয়ে থাকছে এবং আমার দাসীরা আমায় অপরিচিতদের মত বিবেচনা করেছে; আমি তাদের চোখে বিদেশী।  <span class="verse" id="V16">16&#160;</span>আমি আমার দাসকে ডাকি, কিন্তু সে আমায় কোন উত্তর দেয় না, যদিও আমি নিজে মুখে তার কাছে অনুনয় করি।  <span class="verse" id="V17">17&#160;</span>আমার নিঃশ্বাস আমার স্ত্রীর কাছে অপমানকর; আ<a href="#FN1" class="notemark">*<span class="popup"> আমার সন্তানগণ </span></a>মার আবেদন আমার নিজের ভাই ও বোনের কাছে জঘন্য।  <span class="verse" id="V18">18&#160;</span>এমনকি ছোট বাচ্চারাও আমায় অবজ্ঞা করে; যদি আমি কথা বলার জন্য উঠি, তারা আমার বিরুদ্ধে কথা বলে।  <span class="verse" id="V19">19&#160;</span>আমার সমস্ত পরিচিত বন্ধুরা আমায় ঘৃণার চোখে দেখে; যাদেরকে আমি ভালবাসতাম আমার বিরুদ্ধে গেছে।  <span class="verse" id="V20">20&#160;</span>আমার হাড় আমার চামড়ায় এবং মাংসে লেগে আছে; আমি শুধু আমার দাঁতের চামড়ার মত হয়ে বেঁচে আছি।  <span class="verse" id="V21">21&#160;</span>আমার বন্ধুরা, আমার প্রতি দয়া কর, আমার প্রতি দয়া কর, কারণ ঈশ্বরের হাত আমায় স্পর্শ করেছে।  <span class="verse" id="V22">22&#160;</span>কেন তোমরা আমায় অত্যাচার কর যেন তোমরাই ঈশ্বর; আমার মাংস খেয়েও তোমরা কেন তৃপ্ত নও?  <span class="verse" id="V23">23&#160;</span>আহা, আমার কথা এখন লেখা হয়েছে! আহা, তারা একটি বইয়ে লিখে রাখছে!  <span class="verse" id="V24">24&#160;</span>আহা, তারা পাথরে লোহার কলম এবং সীসা দিয়ে চিরকালের জন্য লিখে রেখেছে!  <span class="verse" id="V25">25&#160;</span>কিন্তু আমার জন্য, আমি জানি যে আমার উদ্ধারকর্তা জীবিত এবং তিনি শেষে মাটির ওপর দাঁড়াবেন<a href="#FN2" class="notemark">†<span class="popup"> দাঁড়ানোকে স্বাক্ষী হিসাবে দেখা উচিত যেমন 31:14তেও দেখি, উল্লেখ্য: দ্বিতীয় বিবরণ 19:16, গীতসংহিতা: 12:5, ইশাইয়া 19:21 </span></a>;  <span class="verse" id="V26">26&#160;</span>আমার চামড়া নষ্ট হওয়ার পরে, এই যে আমার শরীর, ধ্বংস হয়, তারপর আমার মাংসে আমি ঈশ্বরকে দেখব।  <span class="verse" id="V27">27&#160;</span>আমি তাঁকে দেখব, আমি নিজে তাঁকে আমার পাশে দেখব; আমার চোখ তাঁকে অপরিচিতের মত দেখবে না। আমার হৃদয় আমার মধ্যে অচল হয়েছে।  <span class="verse" id="V28">28&#160;</span>যদি তুমি বল, ‘কীভাবে আমরা তাকে অত্যাচার করব কারণ তার মধ্যে মূল বিষয় পাওয়া গেছে,’  <span class="verse" id="V29">29&#160;</span>তবে তলোয়ারের থেকে ভয় পাও, কারণ ক্রোধ তলোয়ারের শাস্তি নিয়ে আসে, যাতে তোমরা জানতে পার বিচার আছে।” </div><ul class='tnav'>
<li><a href='index.htm'>ইয়োব</a></li>
<li><a href='JOB18.htm'>&lt;</a></li>
<li><a href='JOB.htm'>19</a></li>
<li><a href='JOB20.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V17">19:17</a>
 <span class="ft">আমার সন্তানগণ </span></p>
<p class="f" id="FN2"><span class="notemark">†</span><a class="notebackref" href="#V25">19:25</a>
 <span class="ft">দাঁড়ানোকে স্বাক্ষী হিসাবে দেখা উচিত যেমন 31:14তেও দেখি, উল্লেখ্য: দ্বিতীয় বিবরণ 19:16, গীতসংহিতা: 12:5, ইশাইয়া 19:21 </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
