<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী লুক 24</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>লুক</a></li>
<li><a href='LUK23.htm'>&lt;</a></li>
<li><a href='LUK.htm'>24</a></li>
<li><a href='JHN01.htm'>&gt;</a></li>
</ul>
<div class="main">
 
<div class='ms'>যীশুর পুনরুত্থান ও স্বর্গে গমন। </div><div class='chapterlabel' id="V0"> 24</div><div class='m'> <span class="verse" id="V1">1&#160;</span>সপ্তাহের প্রথম দিন তারা খুব ভোরে উঠে ঐ কবরের কাছে এলেন, যে সুগন্ধি দ্রব্য প্রস্তুত করেছিলেন তা নিয়ে আসলেন;  <span class="verse" id="V2">2&#160;</span>আর দেখলেন, কবর থেকে পাথরটা সরানো রয়েছে,  <span class="verse" id="V3">3&#160;</span>কিন্তু ভিতরে গিয়ে প্রভু যীশুর মৃতদেহ দেখতে পেলেন না।  <span class="verse" id="V4">4&#160;</span>তারা এই বিষয়ে ভাবছেন, এমন দিনের, দেখ, উজ্জ্বল পোষাক পরা দুজন পুরুষ তাদের কাছে দাঁড়ালেন।  <span class="verse" id="V5">5&#160;</span>তখন তারা ভয় পেয়ে মাটির দিকে মুখ নীচু করলে সেই দুই ব্যক্তি তাদের বললেন, মৃতদের মধ্যে জীবিতের খোঁজ করছ কেন?  <span class="verse" id="V6">6&#160;</span>তিনি এখানে নেই, কিন্তু উঠেছেন। গালীলে থাকতে তিনি তোমাদের যা বলেছিলেন, তা মনে কর;  <span class="verse" id="V7">7&#160;</span>তিনি তো বলেছিলেন, <span class='wj'>মনুষ্যপুত্রকে পাপী মানুষদের হাতে সমর্পিত হতে হবে, ক্রুশারোপিত হতে এবং তৃতীয় দিনের উঠতে হবে।</span>  <span class="verse" id="V8">8&#160;</span>তখন তাঁর সেই কথা গুলি তাদের মনে পড়ল;  <span class="verse" id="V9">9&#160;</span>আর তারা কবর থেকে ফিরে গিয়ে সেই এগারো জন শিষ্যকে ও অন্য সবাইকে এই সব খবর দিলেন।  <span class="verse" id="V10">10&#160;</span>এরা মগ্দলীনী মরিয়ম, যোহানা ও যাকোবের মা মরিয়ম; আর এদের সঙ্গে অন্য স্ত্রীলোকরাও প্রেরিতদের এই সব কথা বললেন।  <span class="verse" id="V11">11&#160;</span>কিন্তু এই সব কথা তাদের দৃষ্টিতে গল্পের মত মনে হল; তারা তাদের কথায় বিশ্বাস করলেন না।  <span class="verse" id="V12">12&#160;</span>তা সত্বেও পিতর উঠে গিয়ে কবরের কাছে দৌড়ে গেলেন এবং নীচু হয়ে ভালো করে দেখলেন, শুধু কাপড় পরে রয়েছে; আর যা ঘটেছে, তাতে অবাক হয়ে নিজের জায়গায় ফিরে গেলেন। </div><div class='s'>ইম্মায়ুর পথে। </div><div class='p'> <span class="verse" id="V13">13&#160;</span>আর দেখ, সেই দিন তাদের দুজন যিরুশালেম থেকে সাত মাইল দূরে ইম্মায়ূ নামে গ্রামে যাচ্ছিলেন,  <span class="verse" id="V14">14&#160;</span>এবং তারা ঐ সব ঘটনার বিষয়ে একে অপরে কথাবার্তা বলছিলেন।  <span class="verse" id="V15">15&#160;</span>তারা কথাবার্তা ও একে অপরে জিজ্ঞাসাবাদ করছেন, এমন দিনের যীশু নিজে এসে তাদের সঙ্গে সঙ্গে যেতে লাগলেন;  <span class="verse" id="V16">16&#160;</span>কিন্তু তাদের চোখ বন্ধ হয়েছিল, তাই তাঁকে চিনতে পারলেন না।  <span class="verse" id="V17">17&#160;</span>তিনি তাদের বললেন, <span class='wj'>তোমরা চলতে চলতে একে অপরে যে সব কথা বলাবলি করছ, সে সব কি?</span> তারা বিষন্ন ভাবে দাঁড়িয়ে থাকলেন।  <span class="verse" id="V18">18&#160;</span>পরে ক্লিয়পা নামে তাদের একজন উত্তর করে তাঁকে বললেন, আপনি কি একা যিরুশালেমে বাস করছেন, আর এই কয়েক দিনের মধ্যে সেখানে যেসব ঘটনা ঘটেছে, তা জানেন না?  <span class="verse" id="V19">19&#160;</span>তিনি তাদেরকে বললেন, <span class='wj'>কি কি ঘটনা?</span> তারা তাঁকে বললেন, নাসরতীয় যীশুর বিষয়ে ঘটনা, যিনি ঈশ্বরের ও সব লোকের সামনে ও কাজে ও কথায় মহান ভাববাদী ছিলেন;  <span class="verse" id="V20">20&#160;</span>আর কীভাবে প্রধান যাজকেরা ও আমাদের শাসকেরা প্রাণদণ্ডের জন্য দোষী করে তাকে সমর্পণ করলেন, ও ক্রুশে দিলেন।  <span class="verse" id="V21">21&#160;</span>কিন্তু আমরা আশা করছিলাম যে, তিনি সেই ব্যক্তি, যিনি ইস্রায়েলকে মুক্ত করবেন। আর এসব ছাড়া আজ তিনদিন হচ্ছে, এসব ঘটেছে।  <span class="verse" id="V22">22&#160;</span>আবার আমাদের কয়েক জন স্ত্রীলোক আমাদের অবাক করলেন; তারা ভোরে তাঁর কবরের কাছে গিয়েছিলেন,  <span class="verse" id="V23">23&#160;</span>আর তাঁর মৃতদেহ দেখতে না পেয়ে এসে বললেন, স্বর্গ দূতদের ও দেখা পেয়েছি এবং তাঁরা বলেন, তিনি জীবিত আছেন।  <span class="verse" id="V24">24&#160;</span>আর আমাদের সঙ্গীদের যারা কবরের কাছে গিয়েছিল, তারাও সেই স্ত্রীলোকেরা যেমন বলেছিলেন, তেমনি দেখতে পেয়েছিলেন, কিন্তু তাঁকে দেখতে পাননি।  <span class="verse" id="V25">25&#160;</span>তখন তিনি তাদের বললেন, <span class='wj'>হে অবুঝরা এবং ধীর হৃদয়ের লোকেরা, ভাববাদীরা যে সব কথা বলেছেন, সেই সবে বিশ্বাস করতে পার না</span>  <span class="verse" id="V26">26&#160;</span> <span class='wj'>খ্রীষ্টের কি প্রয়োজন ছিল না যে, এই সব দুঃখভোগ করেন ও নিজের মহিমায় প্রবেশ করেন?</span>  <span class="verse" id="V27">27&#160;</span>পরে তিনি মোশি থেকে ও সমস্ত ভাববাদী থেকে শুরু করে সব শাস্ত্রে তাঁর নিজের বিষয়ে যে সব কথা আছে, তা তাদের বুঝিয়ে দিলেন।  <span class="verse" id="V28">28&#160;</span>পরে তারা যেখানে যাচ্ছিলেন, সেখানে সেই গ্রামের কাছে আসলেন; আর তিনি দূরে যাবার ভাব দেখালেন।  <span class="verse" id="V29">29&#160;</span>কিন্তু তারা অনুরোধ করে বললেন, আমাদের সঙ্গে থাকুন, কারণ সন্ধ্যা হয়ে আসল, বেলা প্রায় চলে গেছে। তাতে তিনি তাদের সঙ্গে থাকার জন্য গৃহে ঢুকলেন।  <span class="verse" id="V30">30&#160;</span>পরে যখন তিনি তাদের সঙ্গে খাবার খেতে বসলেন, তখন রুটি নিয়ে ধন্যবাদ করলেন এবং ভেঙে তাদের দিতে লাগলেন।  <span class="verse" id="V31">31&#160;</span>অমনি তাদের চোখ খুলে গেল, তারা তাঁকে চিনতে পারলেন, আর তিনি তাদের থেকে অদৃশ্য হলেন।  <span class="verse" id="V32">32&#160;</span>তখন তারা পরস্পরকে বললেন, পথের মধ্যে যখন তিনি আমাদের সঙ্গে কথা বলছিলেন, আমাদের কাছে শাস্ত্রের অর্থ বুঝিয়ে দিচ্ছিলেন, তখন আমাদের ভিতরে আমাদের হৃদয় কি উদ্দীপ্ত হয়ে উঠছিল না?  <span class="verse" id="V33">33&#160;</span>আর তারা সেই দিনের ই উঠে যিরুশালেমে ফিরে গেলেন; এবং সেই এগারো জনকে ও তাদের সঙ্গীদের একসঙ্গে দেখতে পেলেন;  <span class="verse" id="V34">34&#160;</span>তারা বললেন, প্রভু নিশ্চয় উঠেছেন এবং শিমোনকে দেখা দিয়েছেন।  <span class="verse" id="V35">35&#160;</span>পরে সেই দুজন পথের ঘটনার বিষয়ে এবং রুটি ভাঙার দিন তারা কীভাবে তাঁকে চিনতে পেরেছিলেন, এই সব বিষয়েও বললেন। </div><div class='s'>শিষ্যদের সামনে যীশুর আবির্ভাব। </div><div class='p'> <span class="verse" id="V36">36&#160;</span>তারা একে অপর এই কথাবার্তা বলছেন, ইতিমধ্যে তিনি নিজে তাদের মাঝে দাঁড়ালেন, ও তাদের বললেন, <span class='wj'>তোমাদের শান্তি হোক।</span>  <span class="verse" id="V37">37&#160;</span>এতে তারা খুব ভয় পেয়ে মনে করলেন, ভূত দেখছি।  <span class="verse" id="V38">38&#160;</span>তিনি তাদের বললেন, <span class='wj'>কেন উদ্বিগ্ন হচ্ছ? তোমাদের মনে সন্দেহ জাগছে কেন?</span>  <span class="verse" id="V39">39&#160;</span> <span class='wj'>আমার হাত ও আমার পা দেখ, এ আমি নিজে; আমাকে স্পর্শ কর, আর দেখ; কারণ আমায় যেমন দেখছ, ভূতের এই রকম হাড় মাংস নেই।</span>  <span class="verse" id="V40">40&#160;</span>এই বলে তিনি তাদের হাত ও পা দেখালেন।  <span class="verse" id="V41">41&#160;</span>তখনও তারা এত আনন্দিত হয়েছিল যে বিশ্বাস করতে পারছিলেন না ও অবাক হচ্ছিল, তাই তিনি তাদের বললেন, <span class='wj'>তোমাদের কাছে এখানে কি কিছু খাবার আছে?</span>  <span class="verse" id="V42">42&#160;</span>তখন তারা তাঁকে একটি ভাজা মাছ দিলেন।  <span class="verse" id="V43">43&#160;</span>তিনি তা নিয়ে তাদের সামনে খেলেন।  <span class="verse" id="V44">44&#160;</span>পরে তিনি তাদের বললেন, <span class='wj'>তোমাদের সঙ্গে থাকতে থাকতে আমি তোমাদের যা বলেছিলাম, আমার সেই কথা এই, মোশির ব্যবস্থায় এবং ভাববাদীদের পুস্তকে এবং গীতসংহিতায় আমার বিষয়ে যা যা লেখা আছে, সে সব অবশ্য পূর্ণ হবে।</span>  <span class="verse" id="V45">45&#160;</span>তখন তিনি তাদের মন খুলে দিলেন, যেন তারা শাস্ত্র বুঝতে পারে,  <span class="verse" id="V46">46&#160;</span>আর তিনি তাদের বললেন, <span class='wj'>এই কথা লেখা আছে যে, খ্রীষ্ট দুঃখভোগ করবেন এবং তৃতীয় দিনের মৃতদের মধ্যে থেকে উঠবেন;</span>  <span class="verse" id="V47">47&#160;</span> <span class='wj'>আর তাঁর নামে পাপ ক্ষমার জন্য মন ফেরানোর কথা সব জাতির কাছে প্রচারিত হবে যিরুশালেম থেকে শুরু করা হবে।</span>  <span class="verse" id="V48">48&#160;</span> <span class='wj'>তোমরাই এসবের সাক্ষী।</span>  <span class="verse" id="V49">49&#160;</span> <span class='wj'>আর দেখ আমার পিতা যা প্রতিজ্ঞা করেছেন, তা আমি তোমাদের কাছে পাঠাচ্ছি; কিন্তু যে পর্যন্ত স্বর্গ থেকে আসা শক্তি না পাও, সেই পর্যন্ত তোমরা ঐ শহরে থাক।</span> </div><div class='s'>যীশুর স্বর্গারোহন। </div><div class='p'> <span class="verse" id="V50">50&#160;</span>পরে তিনি তাদের বৈথনিয়া পর্যন্ত নিয়ে গেলেন; এবং হাত তুলে তাদের আশীর্বাদ করলেন।  <span class="verse" id="V51">51&#160;</span>পরে এই রকম হল, তিনি আশীর্বাদ করতে করতে তাদের থেকে আলাদা হলেন এবং স্বর্গে যেতে লাগলেন।  <span class="verse" id="V52">52&#160;</span>আর তারা তাঁকে প্রণাম করে মহানন্দে যিরুশালেমে ফিরে গেলেন;  <span class="verse" id="V53">53&#160;</span>এবং সর্বক্ষণ ধর্মগৃহে থেকে ঈশ্বরের ধন্যবাদ করতে লাগলেন।</div><ul class='tnav'>
<li><a href='index.htm'>লুক</a></li>
<li><a href='LUK23.htm'>&lt;</a></li>
<li><a href='LUK.htm'>24</a></li>
<li><a href='JHN01.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
