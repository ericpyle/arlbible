<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী হবককূক 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>হবককূক</a></li>
<li><a href='NAM03.htm'>&lt;</a></li>
<li><a href='HAB.htm'>1</a></li>
<li><a href='HAB02.htm'>&gt;</a></li>
</ul>
<div class="main">
<div class='mt'>হবককূক </div><div class='is'>গ্রন্থস্বত্ব </div><div class='ip'>হবককূক 1:1 পদটি হবককূকের পুস্তকটিকে ভাববাদী হবককূকের থেকে ঐশ্বরিক বাণী বলে চিহ্নিত করে। তার নাম ব্যতীত, হবককূক সম্বন্ধে আমরা মূলতঃ কিছুই জানি না। ঘটনা হলো তাকে “হবককূক ভাববাদী” বলা হয় বোধ হয় ব্যক্ত করতে যে তিনি অপেক্ষাকৃতভাবে সুপরিচিত ছিলেন এবং তার আর কোনো পরিচয়ের পপ্রয়োজন ছিল না। </div><div class='is'>রচনার সময় এবং স্থান </div><div class='ip'>আনুমাণিক 612 থেকে 605 খ্রিষ্টপূর্বাব্দের মধ্যবর্তী সময়। </div><div class='ip'>হবককূক দক্ষিণাঞ্চলের রাজত্বের মধ্য যিহুদার পতনের ঠিক পূর্বে হয়ত পুস্তকটি লিখে থাকতে পারেন। </div><div class='is'>গ্রাহক </div><div class='ip'>যিহুদার লোকেরা (দক্ষিণাঞ্চলের রাজত্ব) এবং সর্বস্থানে ঈশ্বরের লোকেদের প্রতি সাধারণ পত্র। </div><div class='is'>উদ্দেশ্য </div><div class='ip'>হবককূক আশ্চর্যচকিত হয়েছিলেন ঈশ্বর কেন তার অনুমোদিত লোকেদের তাদের শত্রুদের হস্তে বর্তমান কষ্টভোগের মধ্য দিয়ে যেতে অনুমতি দিচ্ছেন। ঈশ্বর উত্তর দেন এবং হবককূকের বিশ্বাস পুন:স্থাপিত হয়, এই পুস্তকটির উদ্দেশ্য হলো ঘোষণা করা যে সদাপ্রভু, তাঁর লোকেদের রক্ষাকর্তা রূপে, তাদেরকে বাঁচিয়ে রাখবেন যারা তাঁর ওপরে ভরসা করে, ঘোষণা করা যে সদাপ্রভু, যিহুদার সার্বভৌম যোদ্ধা রূপে, একদিন অন্যায়কারী বাবিলোনিয়ানদের বিচার করবেন। হবককূকের পুস্তকটি আমাদেরকে অহঙ্কারী লোকেদের বিনম্র হওয়ার একটি চিত্র প্রদান করে, যখন ধার্মিকরা ঈশ্বরের বিশ্বাসে জীবন যাপন করে। </div><div class='is'>বিষয় </div><div class='ip'>সার্বভৌম ঈশ্বরের ওপরে ভরসা করা </div><div class='iot'>রূপরেখা </div><div class='io'>1. হবককূকের অভিযোগ — 1:1-2:20 </div><div class='io'>2. হবককূকের প্রার্থনা — 3:1-19  
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>হবককূক ভাববাদীর ভাববাণী, তিনি এই দর্শন পেয়ে ছিলেন। </div><div class='s'>হবককূকের অভিযোগ। </div><div class='p'> <span class="verse" id="V2">2&#160;</span>“হে সদাপ্রভু, সাহায্যের জন্য আর কতদিন আমি সাহায্যের জন্য কাঁদব? এবং তুমি শুনবে না? আমি ভয়ঙ্কর অত্যাচারের বিষয়ে কাঁদছি, কিন্তু তুমি আমাকে রক্ষা করছ না!  <span class="verse" id="V3">3&#160;</span>তুমি কেন আমায় অন্যায় দেখাচ্ছ ও অপরাধের উপর দৃষ্টি রেখেছ? ধ্বংস ও অত্যাচার আমার সামনে, বচসা ও বিবাদ জেগে উঠছে।  <span class="verse" id="V4">4&#160;</span>সুতরাং ব্যবস্থা দুর্বল হয়ে পড়ছে এবং ন্যায়বিচার কোন দিন হয় না; অধার্মিকেরা ধার্ম্মিকদের ঘিরে থাকে, তাই মিথ্যা বিচার বের হয়।” </div><div class='s'>সদাপ্রভুর উত্তর। </div><div class='p'> <span class="verse" id="V5">5&#160;</span>“জাতিদের দিকে তাকাও এবং পরীক্ষা কর, বিস্মিত ও অবাক হও, কারণ আমি তোমাদের দিন নিশ্চয়ই এমন কিছু করব যা তোমাদের জানানো হলেও তোমরা বিশ্বাস করবে না।  <span class="verse" id="V6">6&#160;</span>দেখ, আমি কলদীয়দের<a href="#FN1" class="notemark">*<span class="popup"> বাবিলীয়রা </span></a> ওঠাব, সে জাতি হিংস্র এবং দ্রুতগামী, যে সব বসবাসের জায়গা তাদের নিজের নয় সেইগুলো অধিকার করার জন্য তারা পৃথিবীর সব জায়গায় ঘুরে বেড়ায়।  <span class="verse" id="V7">7&#160;</span>তারা আতঙ্কজনক ও ভয়ঙ্কর, তারা তাদের নিজেদের জন্য বিচার ও উন্নতি উত্পন্ন করে।  <span class="verse" id="V8">8&#160;</span>তাদের ঘোড়াগুলো চিতাবাঘের চেয়ে ও বেগে দৌড়ায়, সন্ধ্যাবেলায় নেকড়ের চেয়েও দ্রুত, তাই তাদের ঘোড়া চালকেরা দ্রুতগামী, তাদের ঘোড়াচালকেরা অনেক দূর থেকে আসে, একটি ঈগল যেমন খাওয়ার জন্য দ্রুত উড়ে বেড়ায় তারাও তেমনি উড়ে বেড়ায়।  <span class="verse" id="V9">9&#160;</span>তারা আক্রমণের জন্য আসে, তাদের লোকেরা মরুপ্রান্তের বাতাসের মত যায় এবং তারা বালির মত বন্দীদের জড়ো করে।  <span class="verse" id="V10">10&#160;</span>তাই তারা রাজাদের উপহাস করে এবং শাসকেরা শুধুমাত্র উপহাসের পাত্র; তারা প্রতিটি দুর্গের প্রতি উপহাস করে এবং তারা ধূলোরাশি জড়ো করে এবং তাদের নেয়।  <span class="verse" id="V11">11&#160;</span>তারপর বাতাস দ্রুতবেগে যাবে, এটা আগে সরানো হবে, দোষী ব্যক্তি, যাদের শক্তি হল তাদের দেবতা।” </div><div class='s'>হবককূকের দ্বিতীয় অভিযোগ। </div><div class='p'> <span class="verse" id="V12">12&#160;</span>“তুমি কি প্রাচীনকাল থেকে নও, হে সদাপ্রভু, আমার ঈশ্বর, আমার পবিত্রতম ঈশ্বর? আমরা মারা যাব না, সদাপ্রভু তাদের বিচারের জন্য নিযুক্ত করেছ এবং তুমি, শিলা, সংশোধনের জন্য তাদের প্রতিষ্ঠিত করেছ।  <span class="verse" id="V13">13&#160;</span>তোমার চোখ মন্দতার উপরে খুব পবিত্র এবং তুমি মন্দ কাজ সহ্য করতে পারো না, কেন তুমি বিশ্বাসঘাতকদের প্রতি দয়া করেছ? আর দুষ্টরা ধার্মিক লোককে যখন গ্রাস করে তখন কেন তুমি চুপ করে থাকো?  <span class="verse" id="V14">14&#160;</span>তুমি মানুষকে সমুদ্রের মাছের মত করে, সামুদ্রিক প্রাণীর মত করে বানাও, যাদের উপর কোন শাসক নেই।  <span class="verse" id="V15">15&#160;</span>তাদের সবাইকে বঁড়শি করে উপরে তোলা হয়, তাদের মাছ ধরা জালে তাদের ধরে, নিজেরদের জালের মধ্যে তাদের জড়ো করে, এই কারণে তারা আনন্দিত ও উল্লাসিত হয়।  <span class="verse" id="V16">16&#160;</span>এই জন্য তারা মাছ ধরা জালের উদ্দেশ্যে বলিদান করে ও নিজেদের জালের উদ্দেশ্যে ধূপ জ্বালায়, কারণ চর্বিযুক্ত পশুরা তাদের অংশ এবং মেদযুক্ত মাংস তাদের খাদ্য হয়।  <span class="verse" id="V17">17&#160;</span>এই জন্য তারা কি তাদের জাল খালি করে এবং করুণা না করে জাতিদের প্রতিনিয়ত হত্যা করে?” </div><ul class='tnav'>
<li><a href='index.htm'>হবককূক</a></li>
<li><a href='NAM03.htm'>&lt;</a></li>
<li><a href='HAB.htm'>1</a></li>
<li><a href='HAB02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V6">1:6</a>
 <span class="ft">বাবিলীয়রা </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
