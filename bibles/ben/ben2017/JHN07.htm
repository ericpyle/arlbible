<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যোহন 7</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যোহন</a></li>
<li><a href='JHN06.htm'>&lt;</a></li>
<li><a href='JHN.htm'>7</a></li>
<li><a href='JHN08.htm'>&gt;</a></li>
</ul>
<div class="main">
 
<div class='chapterlabel' id="V0"> 7</div><div class='s'>যিরূশালেমে দেওয়া যীশুর উপদেশ। </div><div class='p'> <span class="verse" id="V1">1&#160;</span>এই সবের পরে যীশু গালীলের মধ্যে ঘোরাফেরা করতে লাগলেন, কারণ ইহূদিরা তাঁকে মেরে ফেলবার চেষ্টা করেছিল বলে তিনি যিহূদিয়াতে যেতে চাইলেন না।  <span class="verse" id="V2">2&#160;</span>তখন ইহূদিদের কুটিরবাস পর্বের দিন প্রায় এসে গিয়েছিল।  <span class="verse" id="V3">3&#160;</span>অতএব তাঁর ভাইয়েরা তাঁকে বলল, এই জায়গা ছেড়ে যিহূদিয়াতে চলে যাও; যেন তুমি যে সব কাজ করছ তা তোমার শিষ্যেরাও দেখতে পায়।  <span class="verse" id="V4">4&#160;</span>কেউ গোপনে কাজ করে না যদি সে নিজেকে অপরের কাছে খোলাখুলি জানাতে চায়। যদি তুমি এই সব কাজ কর তবে নিজেকে জগতের মানুষের কাছে দেখাও।  <span class="verse" id="V5">5&#160;</span>কারণ এমনকি তাঁর ভাইয়েরাও তাঁকে বিশ্বাস করত না।  <span class="verse" id="V6">6&#160;</span>তখন যীশু তাদের বললেন, <span class='wj'>আমার দিন এখনও আসেনি, কিন্তু তোমাদের দিন সবদিন প্রস্তুত।</span>  <span class="verse" id="V7">7&#160;</span> <span class='wj'>পৃথিবীর মানুষ তোমাদেরকে ঘৃণা করতে পারে না কিন্তু আমাকে ঘৃণা করে কারণ আমি তার সম্বন্ধে এই সাক্ষ্য দিই যে তার সব কাজ অসৎ।</span>  <span class="verse" id="V8">8&#160;</span> <span class='wj'>তোমরাই তো উত্সবে যাও; আমি এখন এই উত্সবে যাব না, কারণ আমার দিন এখনও সম্পূর্ণ হয়নি।</span>  <span class="verse" id="V9">9&#160;</span>তাদেরকে এই কথা বলার পর তিনি গালীলে থাকলেন।  <span class="verse" id="V10">10&#160;</span>যদিও তাঁর ভাইয়েরা উত্সবে যাবার পর তিনিও গেলেন, খোলাখুলি ভাবে নয় কিন্তু গোপনে গেলেন।  <span class="verse" id="V11">11&#160;</span>ইহূদিরা উত্সবের মধ্যে তাঁর খোঁজ করল এবং বলল, তিনি কোথায়?  <span class="verse" id="V12">12&#160;</span>ভিড়ের মধ্যে মানুষেরা তাঁর সম্পর্কে অনেক আলোচনা করতে লাগলো। অনেকে বলল, তিনি একজন ভাল লোক; আবার কেউ বলল, না, তিনি মানুষদেরকে বিপথে নিয়ে যাচ্ছে।  <span class="verse" id="V13">13&#160;</span>কিন্তু ইহূদিদের ভয়ে কেউ তাঁর সম্পর্কে খোলাখুলি কিছু বলল না। </div><div class='s'>ভোজের দিন যীশুর শিক্ষা। </div><div class='p'> <span class="verse" id="V14">14&#160;</span>যখন উত্সবের অর্ধেক দিন পার হয়ে গেল তখন যীশু উপাসনা ঘরে গিয়ে শিক্ষা দিতে লাগলেন।  <span class="verse" id="V15">15&#160;</span>ইহূদিরা আশ্চর্য্য হয়ে গেল এবং বলতে লাগলো, এই মানুষটি শিক্ষা না নিয়ে কিভাবে এই রকম শাস্ত্র জ্ঞানী হয়ে উঠল?  <span class="verse" id="V16">16&#160;</span>যীশু তাদেরকে উত্তর দিয়ে বললেন, <span class='wj'>আমার শিক্ষা আমার নয় কিন্তু তাঁর যিনি আমাকে পাঠিয়েছেন।</span>  <span class="verse" id="V17">17&#160;</span> <span class='wj'>যদি কেউ তাঁর ইচ্ছা পালন করবে মনে করে, সে এই শিক্ষার বিষয় জানতে পারবে, এই সকল ঈশ্বর থেকে এসেছে কিনা, না আমি নিজের থেকে বলি।</span>  <span class="verse" id="V18">18&#160;</span> <span class='wj'>যারা নিজের থেকে বলে তারা নিজেদেরই গৌরব খোঁজ করে কিন্তু যারা তাঁর সম্মান খোঁজ করে যিনি তাদের পাঠিয়েছেন তিনিই সত্য এবং তাঁতে কোন অধর্ম্ম নেই।</span>  <span class="verse" id="V19">19&#160;</span> <span class='wj'>মোশি কি তোমাদেরকে কোনো নিয়ম কানুন দেননি? যদিও তোমাদের মধ্যে কেউই এখনো সেই নিয়ম পালন করে না। কেন তোমরা আমাকে মেরে ফেলার চেষ্টা করছ?</span>  <span class="verse" id="V20">20&#160;</span>সেই মানুষের দল উত্তর দিল, তোমাকে ভূতে ধরেছে, কে তোমাকে মেরে ফেলার চেষ্টা করছে?  <span class="verse" id="V21">21&#160;</span>যীশু উত্তর দিয়ে তাদেরকে বললেন, <span class='wj'>আমি একটা কাজ করেছি, আর সেজন্য তোমরা সকলে আশ্চর্য্য হচ্ছ।</span>  <span class="verse" id="V22">22&#160;</span> <span class='wj'>মোশি তোমাদেরকে ত্বকছেদ করার নিয়ম দিয়েছেন, তা যে মোশি থেকে নয় কিন্তু পূর্বপুরুষদের থেকে হয়েছে এবং তোমরা বিশ্রামবারে শিশুদের ত্বকছেদ করে থাক।</span>  <span class="verse" id="V23">23&#160;</span> <span class='wj'>মোশির নিয়ম যেন না ভাঙে সেইজন্য যদি বিশ্রামবারে মানুষের ত্বকছেদ করা হয়, তবে আমি বিশ্রামবারে একজন মানুষকে সম্পূর্ণভাবে সুস্থ করেছি বলে আমার উপরে কেন রাগ করছ?</span>  <span class="verse" id="V24">24&#160;</span> <span class='wj'>বাইরের চেহারা দেখে বিচার করো না কিন্তু ন্যায়ভাবে বিচার কর।</span> </div><div class='s'>যীশুই কি খ্রীষ্ট? </div><div class='p'> <span class="verse" id="V25">25&#160;</span>যিরূশালেম বসবাসকারীদের মধ্যে থেকে কয়েক জন বলল, এই কি সে নয় যাকে তারা মেরে ফেলার চেষ্টা করছিল?  <span class="verse" id="V26">26&#160;</span>আর দেখ, সে তো খোলাখুলি ভাবে কথা বলছে আর তারা ওনাকে কিছুই বলছে না। কারণ এটা হতে পারে না যে শাসকেরা জানত যে ইনিই সেই খ্রীষ্ট, তাই নয় কি?  <span class="verse" id="V27">27&#160;</span>কিন্তু আমরা জানি এই মানুষটি কোথা থেকে এলো; কিন্তু খ্রীষ্ট যখন আসেন তখন তিনি কোথা থেকে আসেন তা কেউ জানে না।  <span class="verse" id="V28">28&#160;</span>যীশু মন্দিরে খুব চিত্কার করে উপদেশ দিলেন এবং বললেন, <span class='wj'>তোমরা আমাকে চেন এবং আমি কোথা থেকে এসেছি তাও জান। আমি নিজে থেকে আসিনি কিন্তু আমাকে পাঠিয়েছেন তিনি সত্য যাকে তোমরা চেন না।</span>  <span class="verse" id="V29">29&#160;</span> <span class='wj'>আমি তাঁকে জানি কারণ আমি তাঁর কাছ থেকে এসেছি এবং তিনিই আমাকে পাঠিয়েছেন।</span>  <span class="verse" id="V30">30&#160;</span>তারা তাঁকে ধরার জন্য চেষ্টা করছিল কিন্তু কেউ তাঁর গায়ে হাত দিল না কারণ তখনও তাঁর সেই দিন আসেনি।  <span class="verse" id="V31">31&#160;</span>যদিও মানুষের দলের মধ্যে থেকে অনেকে তাঁতে বিশ্বাস করল এবং বলল, খ্রীষ্ট যখন আসবেন তখন এই মানুষটির করা কাজ থেকে কি তিনি বেশি আশ্চর্য্য কাজ করবেন?  <span class="verse" id="V32">32&#160;</span>ফরীশীরা তাঁর সম্পর্কে জনগনের মধ্যে এই সব কথা ফিসফিস করে বলতে শুনল এবং প্রধান যাজকেরা ও ফরীশীরা তাঁকে ধরে আনবার জন্য কয়েক জন আধিকারিককে পাঠিয়ে দিল।  <span class="verse" id="V33">33&#160;</span>তখন যীশু বললেন, <span class='wj'>আমি এখন অল্প দিনের জন্য তোমাদের সঙ্গে আছি এবং তারপর যিনি আমাকে পাঠিয়েছেন তাঁর কাছে চলে যাব।</span>  <span class="verse" id="V34">34&#160;</span> <span class='wj'>তোমরা আমাকে খোঁজ করবে কিন্তু আমাকে পাবে না; আমি যেখানে যাব সেখানে তোমরা আসতে পারবে না।</span>  <span class="verse" id="V35">35&#160;</span>তখন ইহূদিরা একে অপরকে বলতে লাগল, এই মানুষটি কোথায় যাবে যে আমরা তাকে খুঁজে পাব না? তিনি কি গ্রীকদের মধ্যে ছিন্নভিন্ন ইহূদি মানুষের কাছে যাবে এবং সেই সকল মানুষদের শিক্ষা দেবেন?  <span class="verse" id="V36">36&#160;</span>তিনি যে কথা বললেন, <span class='wj'>“আমার খোঁজ করবে কিন্তু আমাকে পাবে না এবং আমি যেখানে যাই সেখানে তোমরা আসতে পারবে না”</span> এটা কি কথা?  <span class="verse" id="V37">37&#160;</span>এখন শেষ দিন, উত্সবের মহান দিন, যীশু দাঁড়িয়ে চিত্কার করে বললেন, <span class='wj'>কারুর যদি পিপাসা পায় তবে আমার কাছে এসে পান করুক।</span>  <span class="verse" id="V38">38&#160;</span> <span class='wj'>যে কেউ আমাতে বিশ্বাস করে, যেমন শাস্ত্রে বলা আছে, তার হৃদয়ের মধ্য থেকে জীবন জলের নদী বইবে।</span>  <span class="verse" id="V39">39&#160;</span>কিন্তু তিনি পবিত্র আত্মার সমন্ধে এই কথা বললেন, যারা তাঁতে বিশ্বাস করত তারা সেই আত্মাকে পাবে, তখনও সেই আত্মা দেওয়া হয়নি কারণ সেই দিন পর্যন্ত যীশুকে মহিমান্বিত করা হয়নি।  <span class="verse" id="V40">40&#160;</span>যখন জনগনের মধ্য থেকে অনেকে এই কথা শুনল তখন তারা বলল ইনি সত্যিই সেই ভাববাদী।  <span class="verse" id="V41">41&#160;</span>অনেকে বলল, ইনি হলেন সেই খ্রীষ্ট। কিন্তু কেউ কেউ বলল, কেন? খ্রীষ্ট কি গালীল থেকে আসবেন?  <span class="verse" id="V42">42&#160;</span>শাস্ত্রের বাক্যে কি বলে নি, খ্রীষ্ট দায়ূদের বংশ থেকে এবং দায়ূদ যেখানে ছিলেন সেই বৈৎলেহম গ্রাম থেকে আসবেন?  <span class="verse" id="V43">43&#160;</span>এই ভাবে জনগনের মধ্যে যীশুর বিষয় নিয়ে মতভেদ হলো।  <span class="verse" id="V44">44&#160;</span>তাদের মধ্যে কিছু লোক তাঁকে ধরবে বলে ঠিক করলো কিন্তু তার গায়ে কেউই হাত দিল না। </div><div class='s'>ইহূদি নেতাদের অবিশ্বাস। </div><div class='p'> <span class="verse" id="V45">45&#160;</span>তখন আধিকারিকরা প্রধান যাজকদের ও ফরীশীদের কাছে ফিরে আসলে তাঁরা তাদের বললেন তাকে নিয়ে আসনি কেন?  <span class="verse" id="V46">46&#160;</span>আধিকারিকরা উত্তর দিয়ে বলল, এই মানুষটি যেভাবে কথা বলেন অন্য কোন মানুষ কখনও এই রকম কথা বলেননি।  <span class="verse" id="V47">47&#160;</span>ফরীশীরা তাদেরকে উত্তর দিল, তোমরাও কি বিপথে চালিত হলে?  <span class="verse" id="V48">48&#160;</span>কোনো শাসকেরা অথবা কোনো ফরীশী কি তাঁতে বিশ্বাস করেছেন?  <span class="verse" id="V49">49&#160;</span>কিন্তু এই যে মানুষের দল কোনো নিয়ম জানে না এরা অভিশাপ গ্রস্থ।  <span class="verse" id="V50">50&#160;</span>নীকদীম ফরীশীদের মধ্যে একজন, যিনি আগে যীশুর কাছে এসেছিলেন, তিনি তাদেরকে বললেন,  <span class="verse" id="V51">51&#160;</span>আগে কোনো মানুষের তার নিজের কথা না শুনে এবং সে কি করে তা না জেনে, আমাদের আইন কানুন কি কাহারও বিচার করে?  <span class="verse" id="V52">52&#160;</span>তারা উত্তর দিয়ে তাঁকে বলল, তুমিও কি গালীল থেকে এসেছ? খোঁজ নিয়ে দেখ গালীল থেকে কোন ভাববাদী আসে না।  <span class="verse" id="V53">53&#160;</span>তখন প্রত্যেকে তাদের নিজের বাড়িতে চলে গেলেন। </div><ul class='tnav'>
<li><a href='index.htm'>যোহন</a></li>
<li><a href='JHN06.htm'>&lt;</a></li>
<li><a href='JHN.htm'>7</a></li>
<li><a href='JHN08.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
