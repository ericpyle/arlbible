<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যাত্রাপুস্তক 30</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যাত্রাপুস্তক</a></li>
<li><a href='EXO29.htm'>&lt;</a></li>
<li><a href='EXO.htm'>30</a></li>
<li><a href='EXO31.htm'>&gt;</a></li>
</ul>
<div class="main">
 
<div class='chapterlabel' id="V0"> 30</div><div class='s'>তাঁবুর পাত্রগুলি। </div><div class='s'>ধূপবেদি (যাত্রা পুস্তক 37:25-28) </div><div class='p'> <span class="verse" id="V1">1&#160;</span>আর তুমি ধূপ দেবার জন্য একটি বেদি তৈরী করবে; শিটীম কাঠ দিয়ে তা তৈরী করবে।  <span class="verse" id="V2">2&#160;</span>এটির দৈর্ঘ্য এক হাত ও প্রস্থ এক হাত হবে। এটির চারকোন হবে এবং উচ্চতা দুই হাত হবে। এর শিং গুলি তার সঙ্গে এক খণ্ডে তৈরী করা হবে।  <span class="verse" id="V3">3&#160;</span>আর তুমি অবশ্যই সেই ধূপবেদিটির উপরে, চার পাশে এবং এর শিংগুলি খাঁটি সোনা দিয়ে মুড়ে দেবে। তুমি তার চারদিকে সোনার পাত তৈরী করে দেবে।  <span class="verse" id="V4">4&#160;</span>আর সেই সোনার পাতের নীচে দুই বিপরীত ধারে কোণের কাছে দুটি করে সোনার বালা তৈরী করবে; বালাগুলি বেদি বয়ে নিয়ে যাওয়ার জন্য বহন দণ্ডের ঘর হবে।  <span class="verse" id="V5">5&#160;</span>আর ঐ বহন-দণ্ড শিটীম কাঠ দিয়ে তৈরী করে সোনা দিয়ে মুড়ে দেবে।  <span class="verse" id="V6">6&#160;</span> <a href="#FN1" class="notemark">*<span class="popup"> পর্দার ঠিক পশ্চাতে ধুপ-বেদিকে রাখবে যে পর্দা পবিত্র এবং মহা পবিত্র স্থানের মধ্যিখানে ঝুলতে থাকে স্বর্ণের ঢাকনিতে মোড়া পবিত্র সিন্দুক তিরস্করিণীর পশ্চাতে থাকবে উহাই সেই স্থান যেখানে আমি তোমার সঙ্গে সাক্ষাত করব [অথবা কথা বলব] </span></a> আর সাক্ষ্য সিন্দুকের পাশের পর্দার সামনের দিকে ধূপ বেদিটি রাখবে। এটি সাক্ষ্য সিন্দুকের উপরের পাপাবরণের সামনে থাকবে, যেখানে আমি তোমার সঙ্গে দেখা করব।  <span class="verse" id="V7">7&#160;</span>হারোণ অবশ্যই প্রতিদিন সকালে সুগন্ধি ধূপ জ্বালাবে; তিনি প্রদীপ পরিষ্কার করবার দিন ঐ ধূপ জ্বালাবে।  <span class="verse" id="V8">8&#160;</span>যখন হারোণ সন্ধ্যার দিন আবার প্রদীপ জ্বালাবে, তিনি সেই ধূপবেদিতে ধূপ জ্বালাবে। এটি তোমার লোকদের বংশানুক্রমে আমার অর্থাৎ সদাপ্রভুর সামনে প্রতি নিয়ত ধূপদাহ হবে।  <span class="verse" id="V9">9&#160;</span>কিন্তু তোমরা এর উপরে সুগন্ধি ধূপ অথবা হোমবলি অথবা শস্য নৈবেদ্য উৎসর্গ করো না। তোমরা এর উপরে পানীয় নৈবেদ্য ঢেলো না।  <span class="verse" id="V10">10&#160;</span>আর বছরে একবার হারোণ তার ধুপবেদির শিঙের ওপরে প্রায়শ্চিত্ত করবে; তিনি অবশ্যই প্রায়শ্চিত্তের জন্য পাপবলির রক্ত ব্যবহার করে এটি করবে। মহা যাজক তোমার লোকদের বংশানুক্রমে এটি করবে। এই উপহার হবে মহা পবিত্র, আমার অর্থাৎ সদাপ্রভুর জন্য সংরক্ষিত। </div><div class='s'>পবিত্র স্থানের জন্য চাঁদা। </div><div class='p'> <span class="verse" id="V11">11&#160;</span>পরে সদাপ্রভু মোশিকে বললেন,  <span class="verse" id="V12">12&#160;</span>“তুমি যখন ইস্রায়েলীয়দের সংখ্যা গণনা করবে, তখন তারা প্রত্যেকে গণনার দিন সদাপ্রভুর কাছে নিজের নিজের প্রাণের জন্য খেসারৎ দেবে। তাদের গণনা করার পর তুমি এটি অবশ্যই করবে, সুতরাং তোমার গণনা করার দিন যেন তাদের মধ্যে আঘাত না হয়।  <span class="verse" id="V13">13&#160;</span>গণনায় যাদের গণনা করা হয়েছে তাদের প্রত্যেককে রূপার অর্ধেক শেকল করে দিতে হবে; বিংশতিতে এক শেকলে ওজন হলো কুড়িটি গেরার সমান; এই অর্দ্ধশেকল আমার অর্থাৎ সদাপ্রভুর উদ্দেশ্যে উপহার হবে।  <span class="verse" id="V14">14&#160;</span>গণনার মধ্যে যারা কুড়ি বছর বয়ষ্ক অথবা তার বেশি বয়ষ্ক তারা সবাই সদাপ্রভুকে এই উপহার দেবে।  <span class="verse" id="V15">15&#160;</span>যখন লোকেরা প্রাণের জন্য প্রায়শ্চিত্ত করতে সদাপ্রভুকে সেই উপহার দেবে সেই দিন ধনীরা অর্দ্ধ শেকলের বেশি দেবে না এবং গরিবরা তার কম দেবে না।  <span class="verse" id="V16">16&#160;</span>তুমি ইস্রায়েলীয়দের থেকে সেই প্রায়শ্চিত্তের রূপা নিয়ে সমাগম তাঁবুর কাজের জন্য দেবে। এটি তোমাদের প্রাণের প্রায়শ্চিত্তের জন্য ইস্রায়েলীয়দের স্মরণ করার জন্য আমার অর্থাৎ সদাপ্রভুর সামনে থাকবে।” </div><div class='s'>ধৌত করার নিমিত্ত পিতলের পাত্র। </div><div class='p'> <span class="verse" id="V17">17&#160;</span>সদাপ্রভু মোশিকে বললেন,  <span class="verse" id="V18">18&#160;</span>“তুমি ধোয়ার কাজের জন্য ব্রোঞ্জের একটি গামলার মত ধোয়ার পাত্র ও তার জন্য ব্রোঞ্জের একটি দানি তৈরী করবে; তুমি এটি সমাগম তাঁবুর ও বেদির মাঝখানে রাখবে এবং তার মধ্যে জল দেবে।  <span class="verse" id="V19">19&#160;</span>হারোণ ও তার ছেলেরা অবশ্যই তাদের হাত এবং পা এই জল দিয়ে ধোবে।  <span class="verse" id="V20">20&#160;</span>যখন তারা সমাগম তাঁবুতে প্রবেশ করবে, অথবা আমার সেবা করার জন্য যখন তারা বেদির নিকটে আসবে এবং হোম উপহার দেবে তখন তারা নিজেদেরকে জলে পরিষ্কার করবে, যেন তারা না মরে।  <span class="verse" id="V21">21&#160;</span>তারা অবশ্যই তাদের হাত ও পা পরিষ্কার করবে, যেন তারা না মরে। এটি হারোণ ও তার বংশধরদের জন্য বংশ পরম্পরায় চিরকালের ব্যবস্থা হবে।” </div><div class='s'>অভিষেকের নিমিত্ত পবিত্র তেল। </div><div class='p'> <span class="verse" id="V22">22&#160;</span>সদাপ্রভু মোশিকে বললেন,  <span class="verse" id="V23">23&#160;</span>“তুমি এই ভালো ভালো সুগন্ধ মশলাগুলি নাও, পবিত্র জায়গার শেকল অনুযায়ী পাঁ<a href="#FN2" class="notemark">†<span class="popup"> 6 কিলোগ্রাম </span></a>চ শত শেকল খাঁটি গন্ধরস, দুশো পঞ্চাশ শেকল সুগন্ধি দারুচিনি,  <span class="verse" id="V24">24&#160;</span>দুশো পঞ্চাশ শেকল সুগন্ধি বচ, পাঁচ শত শেকল সূক্ষ্ম দারুচিনি এবং এক হিন জিত তেল।  <span class="verse" id="V25">25&#160;</span>এই সবগুলি দিয়ে তুমি অভিষেক করার জন্য পবিত্র তৈল তৈরী করবে, গন্ধবণিকের প্রক্রিয়া মতই এই তৈল তৈরী করবে, আর এটি অভিষেকের জন্য এবং আমার জন্য সংরক্ষিত পবিত্র তেল হবে।  <span class="verse" id="V26">26&#160;</span>আর তুমি এই তেল দিয়ে সমাগম তাঁবু, সাক্ষ্য সিন্দুক,  <span class="verse" id="V27">27&#160;</span>টেবিল এবং তার সব পাত্র, দীপদানি ও তার সব জিনিসপাত্র,  <span class="verse" id="V28">28&#160;</span>ধূপবেদি, হোমবেদি ও তার সব পাত্রগুলি এবং হাত ধোয়ার জন্য গামলার মত পাত্র ও সেটি রাখবার জন্য দানি অভিষেক করবে।  <span class="verse" id="V29">29&#160;</span>আর এই সব জিনিসপত্র গুলি পবিত্র করবে, যাতে সেগুলি অতি পবিত্র হবে এবং আমার জন্য সংরক্ষিত হবে। যে কেউ সেগুলি স্পর্শ করবে, তাকে অবশ্যই পবিত্র হতে হবে।  <span class="verse" id="V30">30&#160;</span>আর তুমি হারোণকে ও তার ছেলেদেরকে আমার যাজকের কাজ ও সেবা কাজ করার জন্য অভিষেক করে পবিত্র করবে।  <span class="verse" id="V31">31&#160;</span>আর তুমি ইস্রায়েলীয়দেরকে বলবে, তোমাদের লোকদের বংশানুক্রমে আমার থেকে এটি পবিত্র অভিষেকের জন্য তেল হবে।  <span class="verse" id="V32">32&#160;</span>এটি মানুষের গায়ে লাগানো যাবে না; আর না তোমরা সেই জিনিসের পরিমাণ অনুসারে সেরকম অন্য কোন তেল তৈরী করবে; কারণ এটি পবিত্র এবং আমার অর্থাৎ সদাপ্রভুর জন্য সংরক্ষিত।  <span class="verse" id="V33">33&#160;</span>যে কেউ এই তেলের মত সুগন্ধি তেল তৈরী করে ও যে কেউ অন্য কারুর গায়ে কিছুটা লাগিয়ে দেয়, সে নিজের লোকজনের মধ্য থেকে বিচ্ছিন্ন হবে।” </div><div class='s'>অভিষেকের নিমিত্ত পবিত্র ধুপ </div><div class='p'> <span class="verse" id="V34">34&#160;</span>সদাপ্রভু মোশিকে বললেন, “তুমি নিজের কাছে সুগন্ধি মশালা নেবে, গুগ্গুলু, নখী, কুন্দুরু; এই সব সুগন্ধি মশালার ও খাঁটি লবানের প্রত্যেকটি সমান ভাগে ভাগ করে নেবে।  <span class="verse" id="V35">35&#160;</span>এইগুলি দিয়ে গন্ধবণিকের প্রক্রিয়া মতো তৈরী এবং লবণ মিশিয়ে এক খাঁটি ও পবিত্র এবং আমার জন্য সংরক্ষিত সুগন্ধ ধূপ তৈরী করবে।  <span class="verse" id="V36">36&#160;</span>তুমি এইগুলি একটি ভালো চূর্ণ যন্ত্রে চূর্ণ করবে। এর কিছুটা নিয়ে যে সমাগম তাঁবুতে আমি তোমার সঙ্গে দেখা করব তার মধ্যে সাক্ষ্য সিন্দুকের সামনে সেগুলি রাখবে; আর তোমরা এটিকে অতি পবিত্র বলে মনে করবে।  <span class="verse" id="V37">37&#160;</span>আর যেমন তোমরা সুগন্ধি ধূপ তৈরী করবে, তোমরা সেই জিনিসের পরিমাণ অনুসারে নিজেদের জন্য তা কোরো না। এটি তোমার কাছে মহা পবিত্র হবে।  <span class="verse" id="V38">38&#160;</span>যে কেউ সুগন্ধির জন্য তার মত ধূপ তৈরী করবে, সে নিজের লোকদের থেকে বিচ্ছিন্ন হবে।” </div><ul class='tnav'>
<li><a href='index.htm'>যাত্রাপুস্তক</a></li>
<li><a href='EXO29.htm'>&lt;</a></li>
<li><a href='EXO.htm'>30</a></li>
<li><a href='EXO31.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V6">30:6</a>
 <span class="ft">পর্দার ঠিক পশ্চাতে ধুপ-বেদিকে রাখবে যে পর্দা পবিত্র এবং মহা পবিত্র স্থানের মধ্যিখানে ঝুলতে থাকে স্বর্ণের ঢাকনিতে মোড়া পবিত্র সিন্দুক তিরস্করিণীর পশ্চাতে থাকবে উহাই সেই স্থান যেখানে আমি তোমার সঙ্গে সাক্ষাত করব [অথবা কথা বলব] </span></p>
<p class="f" id="FN2"><span class="notemark">†</span><a class="notebackref" href="#V23">30:23</a>
 <span class="ft">6 কিলোগ্রাম </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
