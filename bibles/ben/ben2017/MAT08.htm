<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মথি 8</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মথি</a></li>
<li><a href='MAT07.htm'>&lt;</a></li>
<li><a href='MAT.htm'>8</a></li>
<li><a href='MAT09.htm'>&gt;</a></li>
</ul>
<div class="main">
 
<div class='chapterlabel' id="V0"> 8</div><div class='s'>যীশুর নানা ধরনের অলৌকিক কাজ। </div><div class='p'> <span class="verse" id="V1">1&#160;</span>তিনি পাহাড় থেকে নামলে প্রচুর লোক তাঁকে অনুসরণ করল। </div><div class='s'>যীশু একজন কুষ্ঠ রোগীকে সুস্থ করেন। </div><div class='m'> <span class="verse" id="V2">2&#160;</span>আর দেখো, একজন কুষ্ঠরোগী কাছে এসে তাঁকে প্রণাম করে বলল, হে প্রভু, যদি আপনার ইচ্ছা হয়, আমাকে শুদ্ধ করতে পারেন।  <span class="verse" id="V3">3&#160;</span>তখন তিনি হাত বাড়িয়ে তাকে স্পর্শ করলেন, তিনি বললেন, <span class='wj'>“আমার ইচ্ছা, তুমি শুদ্ধ হয়ে যাও,”</span> আর তখনই সে কুষ্ঠরোগ থেকে ভালো হয়ে গেল।  <span class="verse" id="V4">4&#160;</span>পরে যীশু তাকে বললেন, <span class='wj'>“দেখ, এই কথা কাউকেও কিছু বলো না; কিন্তু যাজকের কাছে গিয়ে নিজেকে দেখাও এবং লোকদের কাছে তোমার বিশুদ্ধ হওয়ার জন্য মোশির দেওয়া আদেশ অনুযায়ী নৈবেদ্য উৎসর্গ কর, তাদের কাছে সাক্ষ্য হওয়ার জন্য যে তুমি সুস্থ হয়েছ।”</span> </div><div class='s'>যীশু একজন শতপতির দাসকে সুস্থ করেন। </div><div class='m'> <span class="verse" id="V5">5&#160;</span>আর তিনি কফরনাহূমে প্রবেশ করলে একজন শতপতি তাঁর কাছে এসে বিনতি করে বললেন,  <span class="verse" id="V6">6&#160;</span>হে প্রভু, আমার দাস ঘরে পক্ষাঘাতে পড়ে আছে, ভীষণ যন্ত্রণা পাচ্ছে।  <span class="verse" id="V7">7&#160;</span>যীশু তাকে বললেন, <span class='wj'>আমি গিয়ে তাকে সুস্থ করব।</span>  <span class="verse" id="V8">8&#160;</span>শতপতি উত্তর করলেন, হে প্রভু, আমি এমন যোগ্য নই যে, আপনি আমার ছাদের নীচে আসেন; কেবল কথায় বলুন, তাতেই আমার দাস সুস্থ হবে।  <span class="verse" id="V9">9&#160;</span>কারণ আমি একজন মানুষ যিনি ক্ষমতা সম্পন্ন, আবার সেনারা আমার আদেশমত চলে; আমি তাদের এক জনকে যাও বললে সে যায় এবং অন্যকে এস বললে সে আসে, আর আমার দাসকে এই কাজ কর বললে সে তা করে।  <span class="verse" id="V10">10&#160;</span>এই কথা শুনে যীশু অবাক হলেন এবং যারা পিছন পিছন আসছিল, তাদের বললেন, <span class='wj'>আমি তোমাদের সত্যিই বলছি, ইস্রায়েলের মধ্যে এত বড় বিশ্বাস কখনো দেখতে পাইনি।</span>  <span class="verse" id="V11">11&#160;</span> <span class='wj'>আর আমি তোমাদের বলছি, অনেকে পূর্ব ও পশ্চিম দিক থেকে আসবে এবং অব্রাহাম, ইসহাক, যাকোবের সাথে স্বর্গরাজ্যে একসঙ্গে মেজ এর সামনে আরাম করবে;</span>  <span class="verse" id="V12">12&#160;</span> <span class='wj'>কিন্তু রাজ্যের সন্তানদের বাইরের অন্ধকারে ফেলে দেওয়া যাবে; সেই জায়গায় কান্নাকাটি করবে ও দাঁতে দাঁতে ঘষবে।</span>  <span class="verse" id="V13">13&#160;</span>পরে যীশু সেই শতপতিকে বললেন, <span class='wj'>চলে যাও, যেমন বিশ্বাস করলে, তেমনি তোমার প্রতি হোক।</span> আর সেই দিনেই তার দাস সুস্থ হল। </div><div class='s'>যীশু পিতরের শাশুড়ীর জ্বর ভাল করেন। </div><div class='m'> <span class="verse" id="V14">14&#160;</span>আর যীশু পিতরের ঘরে এসে দেখলেন, তাঁর শাশুড়ী বিছানায় শুয়ে আছে কারণ তাঁর জ্বর হয়েছে।  <span class="verse" id="V15">15&#160;</span>পরে তিনি তাঁর হাত স্পর্শ করলেন, আর জ্বর ছেড়ে গেল; তখন তিনি উঠে যীশুর সেবা করতে লাগলেন।  <span class="verse" id="V16">16&#160;</span>সন্ধ্যা হলে লোকেরা অনেক ভূতগ্রস্তকে তাঁর কাছে আনল, তাতে তিনি বাক্যের মাধ্যমে সেই আত্মাদেরকে ছাড়ালেন এবং সব অসুস্থ লোককে সুস্থ করলেন;  <span class="verse" id="V17">17&#160;</span>যেন যিশাইয় ভাববাদীর দ্বারা বলা কথা পূর্ণ হয়, “তিনি নিজে আমাদের দুর্বলতা সব গ্রহণ করলেন ও রোগ সব বহন করলেন।” </div><div class='s'>যীশুকে অনুসরণ করার মূল্য। </div><div class='p'> <span class="verse" id="V18">18&#160;</span>আর যীশু নিজের চারদিকে প্রচুর লোক দেখে হ্রদের অন্য পারে যেতে আদেশ দিলেন।  <span class="verse" id="V19">19&#160;</span>তখন একজন ধর্মশিক্ষক এসে তাঁকে বললেন, হে গুরু, আপনি যে কোনো জায়গায় যাবেন, আমি আপনার পিছন পিছন যাব।  <span class="verse" id="V20">20&#160;</span>যীশু তাঁকে বললেন, <span class='wj'>শিয়ালদের গর্ত আছে এবং আকাশের পাখিদের বাসা আছে; কিন্তু মনুষ্যপুত্রের মাথা রাখার কোন জায়গা নেই।</span>  <span class="verse" id="V21">21&#160;</span>শিষ্যদের মধ্যে আর একজন তাঁকে বললেন, হে প্রভু, আগে আমার পিতাকে কবর দিয়ে আসতে অনুমতি দিন।  <span class="verse" id="V22">22&#160;</span>কিন্তু যীশু তাঁকে বললেন, <span class='wj'>আমার পিছনে এস; মৃতরাই নিজের নিজের মৃতদের কবর দিক।</span> </div><div class='s'>যীশু ঝড় থামান। </div><div class='p'> <span class="verse" id="V23">23&#160;</span>আর যীশু নৌকায় উঠলে তাঁর শিষ্যরা তাঁর পিছনে গেলেন।  <span class="verse" id="V24">24&#160;</span>আর দেখ, সমুদ্রে ভীষণ ঝড় উঠল, এমনকি, নৌকার উপর ঢেউ; কিন্তু যীশু তখন ঘুমোছিলেন।  <span class="verse" id="V25">25&#160;</span>তখন শিষ্যরা তাঁর কাছে গিয়ে তাঁকে জাগিয়ে বললেন, হে প্রভু, আমাদের উদ্ধার করুন, আমরা মারা গেলাম।  <span class="verse" id="V26">26&#160;</span>তিনি তাদের বললেন, <span class='wj'>হে অল্প বিশ্বাসীরা, কেন তোমরা এত ভয় পাচ্ছ?</span> তখন তিনি উঠে বাতাস ও সমুদ্রকে ধমক দিলেন; তাতে থেমে গেল।  <span class="verse" id="V27">27&#160;</span>আর সেই লোকেরা অবাক হয়ে বললেন, আঃ! ইনি কেমন লোক, বাতাস ও সমুদ্রও যে এর আদেশ মানে! </div><div class='s'>যীশু দুজন লোকের থেকে ভূত ছাড়ান। </div><div class='m'> <span class="verse" id="V28">28&#160;</span>পরে তিনি অন্য পারে গাদারীয়দের দেশে গেলে দুই জন ভূতগ্রস্ত লোক কবরস্থান থেকে বের হয়ে তাঁর সামনে উপস্থিত হল; তারা এত ভয়ঙ্কর ছিল যে, ঐ পথ দিয়ে কেউই যেতে পারত না।  <span class="verse" id="V29">29&#160;</span>আর দেখ, তারা চেঁচিয়ে উঠল, বলল, হে ঈশ্বরের পুত্র, আপনার সাথে আমাদের সম্পর্ক কি? আপনি কি নির্দিষ্ট দিনের র আগে আমাদের যন্ত্রণা দিতে এখানে এলেন?  <span class="verse" id="V30">30&#160;</span>তখন তাদের থেকে কিছু দূরে বড় এক শূকর পাল চরছিল।  <span class="verse" id="V31">31&#160;</span>তাতে ভূতেরা বিনতি করে তাঁকে বলল, যদি আমাদেরকে ছাড়ান, তবে ঐ শূকর পালে পাঠিয়ে দিন।  <span class="verse" id="V32">32&#160;</span>তিনি তাদের বললেন, <span class='wj'>চলে যাও</span>। তখন তারা বের হয়ে সেই শূকর পালের মধ্যে প্রবেশ করল; আর দেখ, সমস্ত শূকর খুব জোরে ঢালু পাড় দিয়ে দৌড়িয়ে গিয়ে সমুদ্রে পড়ল, ও জলে ডুবে মারা গেল।  <span class="verse" id="V33">33&#160;</span>তখন পালকেরা পালিয়ে গেল এবং শহরে গিয়ে সব বিষয়, বিশেষভাবে সেই ভূতগ্রস্তের বিষয় বর্ণনা করল।  <span class="verse" id="V34">34&#160;</span>আর দেখো, শহরের সব লোক যীশুর সাথে দেখা করবার জন্য বের হয়ে এলো এবং তাঁকে দেখে নিজেদের জায়গা থেকে চলে যেতে বিনতি করল। </div><ul class='tnav'>
<li><a href='index.htm'>মথি</a></li>
<li><a href='MAT07.htm'>&lt;</a></li>
<li><a href='MAT.htm'>8</a></li>
<li><a href='MAT09.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
