<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যিশাইয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যিশাইয়</a></li>
<li><a href='SNG08.htm'>&lt;</a></li>
<li><a href='ISA.htm'>1</a></li>
<li><a href='ISA02.htm'>&gt;</a></li>
</ul>
<div class="main">
<div class='mt'>যিশাইয় </div><div class='is'>গ্রন্থস্বত্ব </div><div class='ip'>যিশাইয় পুস্তকটি এটার লেখক যিশাইয়র থেকে থেকে নামটি নিয়েছে, একজন ভাববাদিন ভাববাদিনির সঙ্গে তার বিবাহ হয়েছিল যিনি দুটি সন্তানের জন্ম দিয়েছিলেন (যিশাইয় 7:3; 8:3)। যিহুদার চার রাজা ঊষিয়, যোথম, আহস এবং হিষ্কিয়ের (1:1) রাজত্বের অধীনে তিনি ভাববাদী বলেছিলেন এবং তিনি সম্ভবতঃ পঞ্চম এক দুষ্ট রাজা মন:শির অধীনে মৃত্যু বরণ করেছিলেন। </div><div class='is'>রচনার সময় এবং স্থান </div><div class='ip'>আনুমাণিক 740 থেকে 680 খ্রিষ্টপূর্বাব্দের মধ্যবর্তী সময়। </div><div class='ip'>পুস্তকটি রাজা ঊষিয়র রাজত্বের শেষ দিকে এবং যোথম, আহস ও হিষ্কিয়ের রাজত্ব জুড়ে লেখা হয়েছিল। </div><div class='is'>গ্রাহক </div><div class='ip'>প্রাথমিক শোতৃমন্ডলী যাকে যিশাইয় সম্বোধিত করেছিলেন তারা ছিল যিহুদার প্রজাগণ, যারা ঈশ্বরের ব্যবস্থা অনুসারে জীবন যাপন করতে ব্যর্থ হচ্ছিল। </div><div class='is'>উদ্দেশ্য </div><div class='ip'>যিশাইয়র উদ্দেশ্য ছিল সমগ্র পুরাতন নিয়মের মধ্যে যীশু খ্রীষ্টের একটি ব্যাপক ভবিষ্যদ্বাণীপূর্ণ চিত্র আমাদেরকে প্রদান করা। এটা তার জীবনের সম্পূর্ণ কর্ম পরিধিকে অন্তর্ভুক্ত করে: তার আগমণের ঘোষণা (যিশাইয় 40:3-5), তার কুমারীর গর্ভে জন্ম (7:14), তার সুসমাচারের ঘোষণা (61:1), তার বলিসংক্রান্ত মৃত্যু 52:13-53:12, এবং তার প্রত্যাবর্তনের নিজস্ব দাবী 60:2-3। ভাববাদী যিশাইয়কে প্রাথমিকভাবে যিহুদার রাজাকে ভবিষ্যদ্বাণী করতে ডাকা হয়েছিল। যিহুদা পুনরুত্থান এবং বিদ্রোহের দিনের র মধ্য দিয়ে যাচ্ছিল। যিহুদাকে অশুরিয় এবং মিশরের দ্বারা ধ্বংস করার হুমকি দেওয়া হয়েছিল, কিন্তু ঈশ্বরের দয়ায় অব্যাহতি পেয়েছিল। যিশাইয় পাপের থেকে অনুতাপের বার্তার ঘোষণা করেছিলেন এবং ভবিষ্যতে ঈশ্বরের উদ্ধার সম্পর্কে আশাবাদী ছিলেন। </div><div class='is'>বিষয় </div><div class='ip'>পরিত্রান </div><div class='iot'>রূপরেখা </div><div class='io'>1. যিহুদার তিরষ্কার — 1:1-12:6 </div><div class='io'>2. অন্যান্য জাতিগণের বিরুদ্ধে তিরষ্কার — 13:1-23:18 </div><div class='io'>3. ভবিষ্যতের বিপত্তি — 24:1-27:13 </div><div class='io'>4. ইস্রায়েল এবং যিহুদার তিরস্কার — 28:1-35:10 </div><div class='io'>5. হিষ্কিয় এবং যিশাইয়র ইতিহাস — 36:1-38:22 </div><div class='io'>6. বাবিলোনীয় পৃষ্ঠভূমি — 39:1-47:15 </div><div class='io'>7. শান্তির জন্য ঈশ্বরের পরিকল্পনা — 48:1-66:24  
</div><div class='chapterlabel' id="V0"> 1</div><div class='p'> <span class="verse" id="V1">1&#160;</span>আমোসের ছেলে যিশাইয়ের দর্শন, যা তিনি যিহূদার রাজা উষিয়, যোথম, আহস ও হিষ্কিয়ের রাজত্বের দিনের যিহূদা ও যিরূশালেমের বিষয়ে দেখেছিলেন৷ </div><div class='s'>বিদ্রোহী জাতি। </div><div class='p'> <span class="verse" id="V2">2&#160;</span>হে আকাশ শোন, হে পৃথিবী শোন, কারণ সদাপ্রভু বলেছেন, “আমি ছেলে মেয়েদের লালন পালন করেছি ও তাদের বড় করে তুলেছি, কিন্তু তারা আমার বিরুদ্ধে বিদ্রোহ করেছে।  <span class="verse" id="V3">3&#160;</span>একটি ষাঁড় তার মনিবকে জানে এবং গাধা তার মালিকের যাবপাত্র চেনে; কিন্তু ইস্রায়েল জানে না, ইস্রায়েলের লোকেরা বোঝেও না।”  <span class="verse" id="V4">4&#160;</span>ধিক! পাপে পরিপূর্ণ জাতি, অপরাধের ভারে পরিপূর্ণ লোকেরা, অন্যায়কারীদের বংশ, সেই সন্তানেরা যারা মন্দ কাজ করেছে। তারা সদাপ্রভুকে ত্যাগ করেছে এবং ইস্রায়েলের সেই পবিত্রজনকে অগ্রাহ্য করেছে, তারা নিজেদেরকে তাঁর কাছ থেকে বিচ্ছিন্ন করেছে।  <span class="verse" id="V5">5&#160;</span>তোমরা এখনও কেন আর মার খাবে? কেন তোমরা বিদ্রোহ করতেই থাকবে? পুরো মাথাটাই ক্ষতবিক্ষত, সম্পূর্ণ হৃদয়টাই দুর্বল।  <span class="verse" id="V6">6&#160;</span>পায়ের তলা থেকে মাথার তালু পর্যন্ত এমন কোন জায়গা নেই যা ক্ষতিগ্রস্ত হয়নি, শুধুমাত্র ক্ষত, আঘাত এবং কাঁচা ঘায়ের দাগ, তারা সেগুলোকে বন্ধ করে নি, পরিষ্কার করে নি বা বেঁধে দেয়নি, তেল দিয়ে চিকিত্সাও করে নি।  <span class="verse" id="V7">7&#160;</span>তোমাদের দেশটা ধ্বংস হয়েছে, তোমাদের শহরগুলো পুড়ে গেছে। তোমাদের সব ক্ষেতের ফসল তোমাদের উপস্থিতেই বিদেশীরা নষ্ট করছে; বিদেশীরা দেশটা নষ্ট ভূমির মত ধ্বংসস্থান করেছে।  <span class="verse" id="V8">8&#160;</span>সিয়োন কন্যাকে<a href="#FN1" class="notemark">*<span class="popup"> যিরুশালেম শহর </span></a> আঙ্গুর ক্ষেতে কুঁড়ে ঘরের মত পরিত্যাগ করা হয়েছে, যেন শশা ক্ষেতের কুঁড়ে ঘর, ঘেরাও করা একটা শহর।  <span class="verse" id="V9">9&#160;</span>যদি বাহিনীদের সদাপ্রভু আমাদের জন্য কয়েকজনকে অবশিষ্ট না রাখতেন তবে আমাদের অবস্থা সদোমের মত হত, আমাদের অবস্থা ঘমোরার মত হত।  <span class="verse" id="V10">10&#160;</span>হে সদোমের শাসনকর্তারা, তোমরা সদাপ্রভুর বাক্য শোন। হে ঘমোরার লোকেরা, তোমরা আমাদের ঈশ্বরের ব্যবস্থায় কান দাও।  <span class="verse" id="V11">11&#160;</span>সদাপ্রভু বলছেন, “তোমাদের প্রচুর বলিদানে আমার প্রয়োজন কি? আমি মেষের হোমবলি ও চর্বিযুক্ত পশুর চর্বি যথেষ্ট পেয়েছি; গরু, ভেড়ার বাচ্চা ও ছাগলের রক্তে আমি কোন আনন্দ পাই না।  <span class="verse" id="V12">12&#160;</span>যখন তোমরা আমার সামনে উপস্থিত হও, আমার উঠান পায়ে মাড়াও, এসব তোমাদের কাছে কে চেয়েছে?  <span class="verse" id="V13">13&#160;</span>অর্থহীন উপহার আর এনো না; ধূপ আমার জন্য জঘন্য বিষয়। অমাবস্যা, বিশ্রামবারের সভা, আমি কোনভাবেই এই অধার্মিকদের সভা সহ্য করতে পারি না।  <span class="verse" id="V14">14&#160;</span>তোমাদের অমাবস্যা ও নির্দিষ্ট পর্ব আমার আত্মা ঘৃণা করে। তারা আমার কাছে বোঝা; আমি তাদেরকে সহ্য করতে করতে ক্লান্ত হয়ে পড়েছি।  <span class="verse" id="V15">15&#160;</span>যখন তোমরা প্রার্থনার জন্য তোমাদের হাত বাড়াবে তখন আমি তোমাদের থেকে আমার চোখ আড়াল করে রাখব। যদিও তোমরা অনেক প্রার্থনা কর আমি শুনব না, তোমাদের হাত নির্দোষদের রক্তে পরিপূর্ণ।  <span class="verse" id="V16">16&#160;</span>তোমরা নিজেদের ধুয়ে ফেল, শুচি হও। আমার চোখের সামনে থেকে তোমাদের খারাপ কাজ সরিয়ে দাও; মন্দ কাজ করা বন্ধ কর।  <span class="verse" id="V17">17&#160;</span>ভাল করতে শেখো, ন্যায়বিচারের খোঁজ কর, নির্যাতিতদের সাহায্য কর, অনাথদের ন্যায় বিচার দাও, বিধবাদের রক্ষা কর।”  <span class="verse" id="V18">18&#160;</span>সদাপ্রভু বলছেন, “এখন এস, এস আমরা একসঙ্গে আলাপ আলোচনা করি। যদিও তোমাদের পাপগুলি টকটকে লাল, সেগুলি বরফের মত সাদা হবে; যদিও সেগুলো গাঢ় লাল রংয়ের মত, তা ভেড়ার লোমের মত সাদা হবে।  <span class="verse" id="V19">19&#160;</span>যদি তোমরা রাজি হও ও বাধ্য হও, তবে তোমরা দেশের ভাল খাবার খেতে পারবে,  <span class="verse" id="V20">20&#160;</span>কিন্তু যদি তোমরা অস্বীকার কর এবং বিদ্রোহ কর, তবে তরোয়াল তোমাদের গ্রাস করবে।” কারণ সদাপ্রভুর মুখ এই কথা বলেছেন।  <span class="verse" id="V21">21&#160;</span>বিশ্বস্ত শহরটা কেমনভাবে বেশ্যার মত হয়েছে! সে ন্যায়বিচারে পরিপূর্ণ ছিল; সে ধার্ম্মিকতায় পরিপূর্ণ ছিল, কিন্তু সে এখন হত্যাকারীতে পূর্ণ।  <span class="verse" id="V22">22&#160;</span>তোমার রূপা অপবিত্র হয়েছে; তোমার আঙ্গুর রসের সঙ্গে জল মেশানো হয়েছে।  <span class="verse" id="V23">23&#160;</span>তোমার শাসকেরা বিদ্রোহী ও চোরদের সঙ্গী; প্রত্যেকে ঘুষ নিতে ভালবাসে আর উপহার পেতে চায়। তারা অনাথদের রক্ষা করে না আর বিধবাদের মামলা তাদের কাছে আসতে পারে না।  <span class="verse" id="V24">24&#160;</span>এই জন্য বাহিনীদের সদাপ্রভু, ইস্রায়েলের পরাক্রমশালী প্রভু বলেন: “ধিক তাদের! আমি আমার বিপক্ষদের বিরুদ্ধে প্রতিশোধ নেব এবং আমার শত্রুদের বিরুদ্ধে প্রতিশোধ নেব।  <span class="verse" id="V25">25&#160;</span>আমি তোমার বিরুদ্ধে আমার হাত ফেরাব, তোমার আবর্জনা পরিশোধন করব এবং তোমার সব অশুচিতা দূর করব।  <span class="verse" id="V26">26&#160;</span>আমি আগের মত তোমার বিচারকদের ও পরামর্শদাতাদেরকে ফিরিয়ে দেব; তারপর তোমাকে ধার্মিকতার শহর, বিশ্বস্ত শহর বলে ডাকা হবে।”  <span class="verse" id="V27">27&#160;</span>সিয়োনকে ন্যায়বিচার দ্বারা মুক্ত করা হবে এবং তার অনুতপ্ত ব্যক্তিরা ধার্ম্মিকতা দ্বারা মুক্তি পাবে।  <span class="verse" id="V28">28&#160;</span>কিন্তু বিদ্রোহী ও পাপীরা সবাই একসঙ্গে ধ্বংস হবে এবং যারা সদাপ্রভুকে পরিত্যাগ করেছে তারা শেষ হবে।  <span class="verse" id="V29">29&#160;</span>“কারণ তুমি পবিত্র ওক গাছের<a href="#FN2" class="notemark">†<span class="popup"> ওক গাছ এবং বাগানকে মূর্ত্তি বলে উপাসনা করে </span></a> জন্য লজ্জা পাবে যা তুমি কামনা করেছ এবং যা তুমি মনোনিত করেছ সেই বাগানের জন্য তুমি অপমানিত হবে।  <span class="verse" id="V30">30&#160;</span>কারণ তোমরা এলোন গাছের মত হবে যার পাতা শুকিয়ে গিয়েছে এবং সেই বাগানের মত হবে যার মধ্যে জল নেই।  <span class="verse" id="V31">31&#160;</span>শক্তিশালী লোকও শুকনো খড়কুটোর মত হবে এবং তার কাজ আগুনের ফুল্কির মত। তারা একসঙ্গে পুড়ে যাবে এবং কেউ তা নিভাবে না।” </div><ul class='tnav'>
<li><a href='index.htm'>যিশাইয়</a></li>
<li><a href='SNG08.htm'>&lt;</a></li>
<li><a href='ISA.htm'>1</a></li>
<li><a href='ISA02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V8">1:8</a>
 <span class="ft">যিরুশালেম শহর </span></p>
<p class="f" id="FN2"><span class="notemark">†</span><a class="notebackref" href="#V29">1:29</a>
 <span class="ft">ওক গাছ এবং বাগানকে মূর্ত্তি বলে উপাসনা করে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
