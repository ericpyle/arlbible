<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যোহন 13</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যোহন</a></li>
<li><a href='JHN12.htm'>&lt;</a></li>
<li><a href='JHN.htm'>13</a></li>
<li><a href='JHN14.htm'>&gt;</a></li>
</ul>
<div class="main">
 
<div class='chapterlabel' id="V0"> 13</div><div class='s'>মৃত্যুর আগে শিষ্যদের প্রতি যীশুর প্রবোধ-বাক্য। যীশু শিষ্যদের পা ধোয়ান। </div><div class='p'> <span class="verse" id="V1">1&#160;</span>নিস্তারপর্ব্বের আগে, কারণ যীশু জানতেন যে এই পৃথিবী থেকে পিতার কাছে যাবার দিন তাঁর হয়েছে, তাই এই জগতে যারা তাঁর নিজের প্রীতিপাত্র ছিল, তিনি তাদেরকে শেষ পর্যন্তই প্রেম করলেন।  <span class="verse" id="V2">2&#160;</span>আর রাতের খাবারের দিন, শয়তান আগে থেকেই শিমোনের ছেলে ঈষ্করিয়োতীয় যিহূদার মনে যীশুর সঙ্গে বিশ্বাসঘাতকতা করার ইচ্ছা জাগিয়ে দিয়েছিল। </div><div class='p'> <span class="verse" id="V3">3&#160;</span>যীশু জানতেন যে পিতা সব কিছুই তাঁর হাতে দিয়েছিলেন এবং তিনি ঈশ্বরের কাছ থেকে এসেছিলেন এবং ঈশ্বরের কাছেই ফিরে যাচ্ছেন।  <span class="verse" id="V4">4&#160;</span>তিনি ভোজ থেকে উঠলেন এবং উপরের কাপড়টি খুলে রাখলেন। তারপর একটি তোয়ালে নিলেন এবং নিজের কোমরে জড়ালেন।  <span class="verse" id="V5">5&#160;</span>তারপরে তিনি একটি গামলায় জল ঢাললেন এবং শিষ্যদের পা ধোয়াতে শুরু করলেন এবং তোয়ালে দিয়ে পা মুছিয়ে দিলেন।  <span class="verse" id="V6">6&#160;</span>তিনি শিমোন পিতরের কাছে এলেন এবং পিতর তাঁকে বললেন, “প্রভু, আপনি কি আমার পা ধুইয়ে দেবেন?”  <span class="verse" id="V7">7&#160;</span>যীশু উত্তরে বললেন, <span class='wj'>“আমি কি করছি তা তুমি এখন বুঝতে পারছ না কিন্তু পরে এটা বুঝতে পারবে।”</span> </div><div class='p'> <span class="verse" id="V8">8&#160;</span>পিতর তাঁকে বললেন, “আপনি কখনও আমার পা ধুইয়ে দেবেন না।” যীশু উত্তরে তাঁকে বললেন, <span class='wj'>যদি আমি তোমার পা ধুয়ে না দিই, তবে আমার সঙ্গে তোমার কোন সম্পর্ক নেই।</span>  <span class="verse" id="V9">9&#160;</span>শিমোন পিতর তাঁকে বললেন, “প্রভু, কেবল আমার পা ধোবেন না, কিন্তু আমার হাত ও মাথাও ধুইয়ে দিন।” </div><div class='p'> <span class="verse" id="V10">10&#160;</span>যীশু তাঁকে বললেন, <span class='wj'>“যে কেউ স্নান করেছে, তার পা ছাড়া আর কিছু ধোয়ার দরকার নেই এবং সে সর্বাঙ্গে পরিষ্কার; তোমরা শুদ্ধ, কিন্তু তোমরা সকলে নও।”</span>  <span class="verse" id="V11">11&#160;</span>কারণ যীশু জানতেন কে তাঁর সঙ্গে বিশ্বাসঘাতকতা করবে; এই জন্য তিনি বললেন, “তোমরা সবাই শুদ্ধ নও।” </div><div class='p'> <span class="verse" id="V12">12&#160;</span>যখন যীশু তাদের পা ধুইয়ে দিলেন এবং তাঁর পোষাক পরে আবার বসে তাদের বললেন, <span class='wj'>“তোমরা কি জানো আমি তোমাদের জন্য কি করেছি?”</span>  <span class="verse" id="V13">13&#160;</span> <span class='wj'>তোমরা আমাকে গুরু এবং প্রভু বলে ডাক এবং তোমরা ঠিকই বল, কারণ আমিই সেই।</span> </div><div class='p'> <span class="verse" id="V14">14&#160;</span> <span class='wj'>“তারপর যদি আমি প্রভু এবং গুরু হয়ে তোমাদের পা ধুইয়ে দিই, তবে তোমরাও একে অন্যের পা ধুইয়ে দিতে বাধ্য।</span>  <span class="verse" id="V15">15&#160;</span> <span class='wj'>সেইজন্য আমি তোমাদের একটা উপমা দিয়েছি সুতরাং তোমাদেরও এই রকম করা উচিত যা আমি তোমাদের জন্য করেছি।”</span> </div><div class='p'> <span class="verse" id="V16">16&#160;</span> <span class='wj'>সত্য, সত্য, আমি তোমাদের যা বলছি, একজন দাস তার নিজর প্রভুর থেকে মহৎ নয়; যিনি পাঠিয়েছেন তাঁর থেকে যাকে পাঠানো হয়েছে তিনি মহৎ নয়।</span>  <span class="verse" id="V17">17&#160;</span> <span class='wj'>যদি তোমরা এই বিষয়গুলো জান, তোমরা যদি তাদের জন্য এগুলো কর তোমরা ধন্য হবে।</span> </div><div class='s'>নিজের বিরুদ্ধে যীশুর বিশ্বাসঘাতকতার ভবিষ্যৎবাণী। </div><div class='p'> <span class="verse" id="V18">18&#160;</span> <span class='wj'>আমি তোমাদের সকলের কথা বলছি না, আমি যাদের মনোনীত করেছি আমি তাদের জানি কিন্তু আমি এই কথা বলছি যে শাস্ত্র বাক্য পূর্ণ হবেই: যে আমার রুটি খেয়েছে, সে আমার বিরুদ্ধাচরণ করেছে।</span> </div><div class='p'> <span class="verse" id="V19">19&#160;</span> <span class='wj'>এটা ঘটবার আগে আমি তোমাদের বলছি যে যখন এটা ঘটবে, তোমরা অবশ্যই বিশ্বাস করবে যে, আমিই সেই।</span>  <span class="verse" id="V20">20&#160;</span> <span class='wj'>সত্য, সত্য, আমি তোমাদের বলছি, “যে আমাকে গ্রহণ করে, যিনি আমাকে পাঠিয়েছেন, সে তাঁকেই গ্রহণ করে।”</span> </div><div class='s'>বিশ্বাসঘাতককে নির্দ্দেশকরণ। </div><div class='p'> <span class="verse" id="V21">21&#160;</span>যখন যীশু এই কথা বললেন, তখন তিনি আত্মাতে কষ্ট পেলেন, তিনি সাক্ষ্য দিলেন এবং বললেন, <span class='wj'>“সত্য, সত্য, আমি তোমাদের বলছি যে তোমাদের মধ্যে একজন আমার সঙ্গে বিশ্বাসঘাতকতা করবে।”</span>  <span class="verse" id="V22">22&#160;</span>শিষ্যরা একজন অন্যের দিকে তাকালো, তারা অবাক হল তিনি কার বিষয় বলছেন।  <span class="verse" id="V23">23&#160;</span>যীশুর শিষ্যদের মধ্যে একজন ঘনিষ্ট শিষ্য ছিল, যাকে যীশু প্রেম করতেন, ভোজের টেবিলে যে যীশুর কোলে হেলান দিয়ে বসেছিল। </div><div class='p'> <span class="verse" id="V24">24&#160;</span>তারপর শিমোন পিতর সেই শিষ্যকে ইশারা করে বললেন, “আমাদের বলুন সে কে, তিনি কার কথা বলছেন।”  <span class="verse" id="V25">25&#160;</span>ঐ শিষ্য যীশুর পেছন দিকে হেলে বললেন, “প্রভু, সে কে?” </div><div class='p'> <span class="verse" id="V26">26&#160;</span>যীশু তার উত্তরে বললেন, <span class='wj'>“সেই, যার জন্য আমি এই রুটির টুকরোটা ডোবাব এবং তাকে দেব।”</span> সুতরাং তখন তিনি রুটি ডুবিয়ে, ঈষ্করিয়োতীয় শিমোনের ছেলে যিহূদাকে দিলেন।  <span class="verse" id="V27">27&#160;</span>এবং রুটি টি দেবার পরেই, শয়তান তার মধ্যে প্রবেশ করল। তারপর যীশু তাকে বললেন, <span class='wj'>“তুমি যেটা করছ সেটা তাড়াতাড়ি কর।”</span> </div><div class='p'> <span class="verse" id="V28">28&#160;</span>ভোজের টেবিলের কেউ কারণটি জানতে পারেনি যে যীশু তাকেই বলেছিল  <span class="verse" id="V29">29&#160;</span>কিছু লোক চিন্তা করেছিল যে, যিহূদার কাছে টাকার থলি ছিল বলে যীশু তাকে বললেন, “উত্সবের জন্য যে জিনিসগুলো দরকার কিনে আন,” অথবা সে যেন অবশ্যই গরিবদের কিছু জিনিস দেয়।  <span class="verse" id="V30">30&#160;</span>যিহূদা রুটি গ্রহণ করার পর তাড়াতাড়ি বেরিয়ে গেল; এবং তখন রাত ছিল। </div><div class='s'>যীশুর নতুন আদেশ। </div><div class='p'> <span class="verse" id="V31">31&#160;</span>যখন যিহূদা চলে গেল, যীশু বললেন, <span class='wj'>“এখন মনুষ্যপুত্র মহিমান্বিত হলেন এবং ঈশ্বরও তাঁতে মহিমান্বিত হলেন।</span>  <span class="verse" id="V32">32&#160;</span> <span class='wj'>ঈশ্বর পুত্রকে তাঁর মাধ্যমে মহিমান্বিত করবেন এবং তিনি খুব তাড়াতাড়ি তাঁকে মহিমান্বিত হবেন।</span>  <span class="verse" id="V33">33&#160;</span> <span class='wj'>আমার প্রিয় শিশুরা, আমি অল্পকালের জন্য তোমাদের সঙ্গে আছি। তোমরা আমাকে খুঁজবে এবং আমি ইহূদিদের যেমন বলেছিলাম, আমি যেখানে যাচ্ছি, সেখানে তোমরা আসতে পার না। এখন আমি তোমাদেরও তাই বলছি।”</span> </div><div class='p'> <span class="verse" id="V34">34&#160;</span> <span class='wj'>এক নতুন আদেশ আমি তোমাদের দিচ্ছি, যে তোমরা একে অন্যকে প্রেম করবে; আমি যেমন তোমাদের প্রেম করেছি, সুতরাং তোমরাও একে অন্যকে প্রেম করবে।</span>  <span class="verse" id="V35">35&#160;</span> <span class='wj'>তোমরা যদি একে অন্যকে প্রেম কর, তবে তার মাধ্যমে সব লোকেরা জানবে যে তোমরা আমার শিষ্য।</span> </div><div class='p'> <span class="verse" id="V36">36&#160;</span>শিমোন পিতর তাঁকে বললেন, “প্রভু, আপনি কোথায় যাচ্ছেন?” যীশু উত্তর দিলেন, <span class='wj'>“আমি যেখানে যাচ্ছি, সেখানে তোমরা আমাকে অনুসরণ কোর না, কিন্তু পরে তোমরা আসতে পারবে।”</span> </div><div class='p'> <span class="verse" id="V37">37&#160;</span>পিতর তাঁকে বললেন, “প্রভু, কেন এখন আপনাকে অনুসরণ করতে পারি না? আপনার জন্য আমি আমার জীবন দেব।”  <span class="verse" id="V38">38&#160;</span>যীশু উত্তরে বললেন, <span class='wj'>“আমার জন্য তোমরা কি তোমাদের জীবন দেবে? সত্য, সত্য আমি তোমাকে বলছি, মোরগ ডাকার আগে তুমি তিনবার আমাকে অস্বীকার করবে।”</span> </div><ul class='tnav'>
<li><a href='index.htm'>যোহন</a></li>
<li><a href='JHN12.htm'>&lt;</a></li>
<li><a href='JHN.htm'>13</a></li>
<li><a href='JHN14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
