<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যিহোশূয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যিহোশূয়</a></li>
<li><a href='DEU34.htm'>&lt;</a></li>
<li><a href='JOS.htm'>1</a></li>
<li><a href='JOS02.htm'>&gt;</a></li>
</ul>
<div class="main">
<div class='mt'>যিহোশূয় </div><div class='is'>গ্রন্থস্বত্ব </div><div class='ip'>যিহোশুয় পুস্তক প্রতক্ষ্যরূপে এর গ্রন্থকারের নাম প্রকাশ করে না। ইসরায়েলের ওপর নেতা রূপে মোশির উত্তরাধিকারী, নূনের পুত্র যিহোশুয় খুব সম্ভবত, এই পুস্তকের বেশির ভাগ অংশ লিপিবদ্ধ করেছেন। যিহোশুয়র মৃত্যুর পরে কমপক্ষে অন্য এক জনের দ্বারা এই পুস্তকের শেষ ভাগ লিখিত হয়েছিল। যিহোশুয়র মৃত্যুর পরে, এটা আরও সম্ভব যে বিভিন্ন বিভাগ সমূহকে সম্পাদিত, সংকলিত করা হয়েছিল। পুস্তকটি মোশির মৃত্যু থেকে নিয়ে যিহোশুয়র নেতৃত্ত্বে প্রতিশ্রুত দেশের বিজয় পর্যন্ত দিন কালকে আবৃত করে। </div><div class='is'>রচনার সময় এবং স্থান </div><div class='ip'>আনুমাণিক 1405 থেকে 1385 খ্রিষ্টপূর্বাব্দের মধ্যবর্তী সময়। </div><div class='ip'>সম্ভবতঃ পাঠ্যক্রমের উত্স কনান থেকে সৃষ্টি হয় যেখানে যিহোশুয় কতৃক দেশের বিজয় সম্পাদিত হয়েছিল। </div><div class='is'>গ্রাহক </div><div class='ip'>ইস্রায়েলের লোক তথা ভবিষ্যতের সমস্ত বাইবেল পাঠকদের জন্য যিহোশুয় পুস্তক লেখা হয়েছিল। </div><div class='is'>উদ্দেশ্য </div><div class='ip'>যিহোশুয় পুস্তক ঈশ্বর প্রতিশ্রুত দেশের ক্ষেত্র ভূমিকে জয় করার উদ্দেশ্যে রচিত সামরিক বাহিনীর একটি মোটামুটি চিত্রকে প্রদান করে। মিশর থেকে নির্গমণের পরে এবং পরবর্তী 40 বত্সর প্রান্তরের ভ্রমণের পরে, নব্য-রচিত জাতি তখন স্থিরবদ্ধ ছিল প্রতিশ্রুত দেশে প্রবেশ করতে, অধিবাসীদের জয় করতে এবং অঞ্চলকে অধিকার করতে। যিহোশুয় পুস্তক অগ্রসর হয় দেখাতে কিভাবে মনোনীত প্রজাগণ নিয়মের অধীনে প্রতিশ্রুত দেশে প্রতিষ্ঠিত হয়েছিল। এখানে দেখা যায় কুলপতি তথা জাতির সঙ্গে তাঁর নিয়মের প্রতি সদাপ্রভুর বিশ্বস্ততাকে যা প্রথমে এটাকে সীনয় পর্বতে দেওয়া হয়েছিল। শাস্ত্র বাক্যর কাজ হলো ঈশ্বরের লোকদের অনুপ্রানিত করা এবং নির্দেশ দেওয়া যাতে ভবিষ্যত প্রজন্ম সকল নিয়মের প্রতি আনুগত্য, একতা ও উচ্চমানের নৈতিকতাকে অনুসরণ করে। </div><div class='is'>বিষয় </div><div class='ip'>বিজয় </div><div class='iot'>রূপরেখা </div><div class='io'>1. প্রতিশ্রুত দেশের মধ্যে প্রবেশ — 1:1-5:12 </div><div class='io'>2. দেশের ওপর বিজয়লাভ — 5:13-12:24 </div><div class='io'>3. দেশের বিভাজন — 13:1-21:45 </div><div class='io'>4. উপজাতির মধ্যে ঐক্য এবং প্রভুর প্রতি আনুগত্য — 22:1-24:33  
</div><div class='chapterlabel' id="V0"> 1</div><div class='s'>সদাপ্রভু যিহোশূয়কে আজ্ঞা দিলেন। </div><div class='p'> <span class="verse" id="V1">1&#160;</span>সদাপ্রভুর দাস মোশির মৃত্যু হবার পর সদাপ্রভু নূনের পুত্র যিহোশূয় নামে মোশির প্রধান পরিচারককে বললেন,  <span class="verse" id="V2">2&#160;</span>“আমার দাস মোশির মৃত্যু হয়েছে; এখন ওঠ, তুমি এই সমস্ত লোকদের নিয়ে এই যর্দ্দন নদী পার হও এবং তাদেরকে, অর্থাৎ ইস্রায়েল-সন্তানদের আমি যে দেশ দেব, সেই দেশে যাও।  <span class="verse" id="V3">3&#160;</span>সে সমস্ত স্থানে তোমরা যাতায়াত করবে, আমি মোশিকে যেমন বলেছিলাম, সেই অনুযায়ী সেই সমস্ত স্থান তোমাদেরকে দিয়েছি।  <span class="verse" id="V4">4&#160;</span>মরুভূমি ও এই লিবানোন থেকে মহানদী, ফরাৎ নদী পর্যন্ত হিত্তীয়দের সমস্ত দেশ এবং সূর্য্যের অস্ত যাওয়ার দিকে মহাসমুদ্র পর্যন্ত তোমাদের সীমা হবে।  <span class="verse" id="V5">5&#160;</span>তোমার সমস্ত জীবনকালে কেউ তোমার সামনে দাঁড়াতে পারবে না; আমি যেমন মোশির সঙ্গে সঙ্গে ছিলাম, তেমনই তোমারও সঙ্গে সঙ্গে থাকব; আমি তোমাকে একা ছাড়ব না বা তোমাকে ত্যাগ করব না।  <span class="verse" id="V6">6&#160;</span>বলবান হও ও সাহস কর; কারণ যে দেশ দিতে এদের পিতৃপুরুষদের কাছে আমি শপথ করেছি, তা তুমি এই লোকদেরকে অধিকার করাবে।  <span class="verse" id="V7">7&#160;</span>তুমি বলবান ও সাহসী হও; আমার দাস মোশি তোমাকে যে ব্যবস্থা আদেশ করেছে, তুমি সেই সমস্ত যত্নের সঙ্গে পালন কর, সেই সমস্ত থেকে ডান দিকে কিম্বা বাঁ দিকে যেও না, যেন তুমি যে কোন স্থানে যাও, সেখানে সফল হও।  <span class="verse" id="V8">8&#160;</span>তোমার মুখ থেকে এই ব্যবস্থার বই প্রস্থান না করুক; এর মধ্যে যা কিছু লেখা আছে, যত্নের সঙ্গে, সেই সমস্ত অনুযায়ী কাজ করার মাধ্যমে তুমি দিন রাত তা গভীরভাবে ধ্যান কর, কারণ তা করলে তুমি বৃদ্ধি পাবে ও সফল হবে।  <span class="verse" id="V9">9&#160;</span>আমি কি তোমাকে আজ্ঞা দিই নাই? তুমি বলবান হও ও সাহস কর, ত্রাসযুক্ত কি নিরাশ হয়ো না; কেননা তুমি যে কোন স্থানে যাও, সেই স্থানে তোমার ঈশ্বর সদাপ্রভু তোমার সহবর্ত্তী।  <span class="verse" id="V10">10&#160;</span>তখন যিহোশূয় লোকদের অধ্যক্ষগণকে আজ্ঞা করলেন,  <span class="verse" id="V11">11&#160;</span>তোমরা শিবিরের মধ্য দিয়ে যাও, লোকদিগকে এই কথা বল, তোমরা আপনাদের জন্য পাথেয় সামগ্রী প্রস্তুত কর; কেননা তোমাদের ঈশ্বর সদাপ্রভু অধিকারার্থে তোমাদেরকে যে দেশ দিচ্ছেন, সেই দেশে প্রবেশ করে তা অধিকার করার জন্য তিন দিনের র মধ্যে তোমাদেরকে এই যর্দ্দন পার হয়ে যেতে হবে।  <span class="verse" id="V12">12&#160;</span>পরে যিহোশূয় রূবেণীয়দিগকে, গাদীয়দিগকে ও মনঃশির অর্দ্ধ বংশকে বললেন,  <span class="verse" id="V13">13&#160;</span>সদাপ্রভুর দাস মোশি তোমাদেরকে যে আজ্ঞা দিয়েছিলেন, তা স্মরণ কর; তিনি বলেছিলেন, তোমাদের ঈশ্বর সদাপ্রভু তোমাদেরকে বিশ্রাম দিচ্ছেন, আর এই দেশ তোমাদেরকে দেবেন।  <span class="verse" id="V14">14&#160;</span>মোশির যর্দ্দনের পূর্ব্বপারে তোমাদেরকে যে দেশ দিয়েছেন, তোমাদের স্ত্রীলোক, বালকবালিকা ও পশুগণ সেই দেশে থাকবে; কিন্তু তোমরা, সমস্ত বলবান্‌ বীর, সসজ্জ হয়ে তোমাদের ভ্রাতৃগণের আগে আগে পার হয়ে যাবে ও তাহাদের সাহায্য করবে।  <span class="verse" id="V15">15&#160;</span>পরে যখন সদাপ্রভু তোমাদের মত তোমাদের ভাইদের বিশ্রাম দেবেন, অর্থাৎ তোমাদের ঈশ্বর সদাপ্রভু তাদেরকে যে দেশ দিচ্ছেন, তারাও যখন সেই দেশ অধিকার করবে, তখন তোমরা যর্দ্দনের পূর্বদিকে সূর্যোদয়ের দিকে যা সদাপ্রভুর দাস মোশি দিয়েছিলেন, সেখানে ফিরে গিয়ে তা অধিকার করবে।”  <span class="verse" id="V16">16&#160;</span>তারা যিহোশূয়কে বলল, “আপনি আমাদেরকে যা কিছু আজ্ঞা করেছেন, সে সমস্তই আমরা করব; আপনি আমাদের যে কোন জায়গায় পাঠাবেন, সেই জায়গায় আমরা যাব।  <span class="verse" id="V17">17&#160;</span>আমরা সমস্ত বিষয়ে যেমন মোশির কথা শুনতাম, তেমনি আপনার কথাও শুনব; শুধুমাত্র আপনার ঈশ্বর সদাপ্রভু যেমন মোশির সঙ্গে সঙ্গে ছিলেন, তেমনি আপনারও সঙ্গে সঙ্গে থাকুন।  <span class="verse" id="V18">18&#160;</span>যে কেউ আপনার আজ্ঞার বিরুদ্ধে যাবে এবং আপনার আজ্ঞার অবাধ্য হবে, তাঁর প্রাণদণ্ড হবে, আপনি শুধু বলবান হন ও সাহস করুন।” </div><ul class='tnav'>
<li><a href='index.htm'>যিহোশূয়</a></li>
<li><a href='DEU34.htm'>&lt;</a></li>
<li><a href='JOS.htm'>1</a></li>
<li><a href='JOS02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
