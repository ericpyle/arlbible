<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী 1 রাজাবলি 9</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>1 রাজাবলি</a></li>
<li><a href='1KI08.htm'>&lt;</a></li>
<li><a href='1KI.htm'>9</a></li>
<li><a href='1KI10.htm'>&gt;</a></li>
</ul>
<div class="main">
 
<div class='ms'>সদাপ্রভু শলোমনের কাছে আবির্ভূত হন। </div><div class='chapterlabel' id="V0"> 9</div><div class='p'> <span class="verse" id="V1">1&#160;</span>এই ভাবে শলোমন সদাপ্রভুর ঘর, রাজবাড়ী আর নিজের ইচ্ছামত যে সব কাজ করতে চেয়েছিলেন তা শেষ করলেন।  <span class="verse" id="V2">2&#160;</span>তখন এইরূপ হলো যে, সদাপ্রভু দ্বিতীয়বার তাঁকে দেখা দিলেন যেমন গিবিয়োনে একবার তাঁকে দেখা দিয়েছিলেন।  <span class="verse" id="V3">3&#160;</span>সদাপ্রভু তাঁকে বললেন, “তুমি যে প্রার্থনা ও অনুরোধ আমার কাছে করেছ তা আমি শুনেছি। এই যে ঘর তুমি তৈরী করেছ; এর মধ্যে চিরকালের জন্য আমার নাম স্থাপনের জন্য আমি এটা পবিত্র করলাম এবং এই জায়গায় সব দিন আমার চোখ ও মন থাকবে।  <span class="verse" id="V4">4&#160;</span>আর তুমি, তুমি যদি তোমার বাবা দায়ূদের মত হৃদয়ের বিশুদ্ধতা, সৎভাবে আমার সামনে চল এবং আমার সব আদেশ, নিয়ম ও নির্দেশ পালন কর,  <span class="verse" id="V5">5&#160;</span>তবে আমি চিরকালের জন্য ইস্রায়েলের উপর তোমার রাজসিংহাসন স্থায়ী করব। এই কথা আমি তোমার বাবা দায়ূদকে প্রতিজ্ঞা করে বলেছিলাম, ‘ইস্রায়েলের সিংহাসনে বসবার জন্য তোমার বংশে লোকের অভাব হবে না।’  <span class="verse" id="V6">6&#160;</span>কিন্তু যদি তোমরা কিম্বা তোমাদের সন্তানেরা আমার কাছ থেকে ফিরে যাও এবং তোমাদের কাছে দেওয়া আমার আদেশ ও নিয়ম পালন না করে অন্য দেব দেবতার সেবা ও পূজা কর,  <span class="verse" id="V7">7&#160;</span>তবে ইস্রায়েলীয়দের যে দেশ আমি দিয়েছি তা থেকে আমি তাদের দূর করে দেব। এই যে উপাসনা ঘরটি আমি আমার বাসস্থান হিসাবে আলাদা করেছি সেটাও আমার চোখের সামনে থেকে দূর করে দেব। তখন ইস্রায়েল অন্যান্য সব জাতির কাছে টিট্‌কারির ও তামাশার পাত্র হবে।  <span class="verse" id="V8">8&#160;</span>এই উপাসনা ঘরটি এখন মহান হলেও তখন যারা তার মন্দিরের পাশ দিয়ে যাবে তারা চমকে উঠবে এবং ঠাট্টা করে বলবে, ‘কেন সদাপ্রভু এই দেশ ও এই উপাসনা ঘরটির প্রতি এই রকম করলেন?’  <span class="verse" id="V9">9&#160;</span>এর উত্তরে লোকে বলবে, ‘এর কারণ হল, যিনি তাদের পূর্বপুরুষদের মিশর দেশ থেকে বের করে এনেছিলেন সেই পূর্বপূরুষদের ঈশ্বর সদাপ্রভুকে তারা ত্যাগ করেছে। তারা অন্য দেব দেবতার পিছনে গিয়ে তাদের পূজা ও সেবা করেছে। সেইজন্যই সদাপ্রভু এই সব অমঙ্গল তাদের উপর এনেছেন’।” </div><div class='s'>শলোমনের অন্যান্য কার্যাবলী। </div><div class='p'> <span class="verse" id="V10">10&#160;</span>সদাপ্রভুর ঘর ও রাজবাড়ী তৈরী করতে শলোমনের কুড়ি বছর লেগেছিল।  <span class="verse" id="V11">11&#160;</span>সোরের রাজা হীরম শলোমনের ইচ্ছামত এরস ও দেবদারু কাঠ ও সোনা জুগিয়েছিলেন বলে রাজা শলোমন গালীল দেশের কুড়িটা গ্রাম তাঁকে দান করলেন।  <span class="verse" id="V12">12&#160;</span>হীরম শলোমনের দেওয়া সেই শহরগুলো দেখবার জন্য সোর থেকে আসলেন, কিন্তু সেগুলো দেখে তিনি সন্তুষ্ট হলেন না।  <span class="verse" id="V13">13&#160;</span>তিনি শলোমনকে বললেন, “ভাই, এগুলো কি রকম শহর আপনি আমাকে দিলেন?” তিনি সেগুলোর নাম দিলেন কাবূ<a href="#FN1" class="notemark">*<span class="popup"> যিরূশালেম </span></a>ল দেশ যার মানে “কোনো কাজের নয়”। আজও সেগুলোর সেই নামই রয়ে গেছে।  <span class="verse" id="V14">14&#160;</span>হীরম মোট সাড়ে চা<a href="#FN2" class="notemark">†<span class="popup"> 4,000 কিলোগ্রামের ওপরে </span></a>র টনে<a href="#FN3" class="notemark">‡<span class="popup"> 40,000 কিলোগ্রাম </span></a>রও বেশী সোনা রাজাকে পাঠিয়ে দিয়েছিলেন।  <span class="verse" id="V15">15&#160;</span>রাজা শলোমন সদাপ্রভুর ঘর, নিজের রাজবাড়ী, মিল্লো, যিরূশালেমের দেয়াল, হাৎসোর, মগিদ্দো ও গেষর তৈরী করবার জন্য অনেক লোকদের কাজ করতে বাধ্য করেছিলেন।  <span class="verse" id="V16">16&#160;</span>এর আগে মিশরের রাজা ফরৌণ গেষর অধিকার করে সেটা আগুনে পুড়িয়ে দিয়েছিলেন আর সেখানকার বাসিন্দা কনানীয়দের মেরে ফেলেছিলেন। পরে ফরৌণ জায়গাটা তাঁর মেয়েকে, অর্থাৎ শলোমনের স্ত্রীকে বিয়ের যৌতুক হিসাবে দিয়েছিলেন।  <span class="verse" id="V17">17&#160;</span>সেইজন্য শলোমন গেষর আবার তৈরী করে নিয়েছিলেন। এছাড়া তিনি নীচের বৈৎ-হোরোণ,  <span class="verse" id="V18">18&#160;</span>বালৎ, যিহূদার মরু এলাকার তামর,  <span class="verse" id="V19">19&#160;</span>তাঁর সমস্ত ভান্ডার শহর এবং রথ ও ঘোড়সওয়ারদের জন্য শহর তৈরী করলেন, অর্থাৎ যিরূশালেম, লেবানন ও তাঁর শাসনের অধীনে যে সব রাজ্য ছিল সেগুলোর মধ্যে যা যা নিজের খুশির জন্য তিনি তৈরী করতে চেয়েছিলেন তা সবই করলেন।  <span class="verse" id="V20">20&#160;</span>যারা ইস্রায়েলীয় ছিল না, অর্থাৎ যে সব ইমোরীয়, হিত্তীয়, পরিষীয়, হিব্বীয় ও যিবূষীয়দের বংশধরেরা তখনও দেশে বেঁচে ছিল,  <span class="verse" id="V21">21&#160;</span>যাদের ইস্রায়েলীয়েরা সম্পূর্ণভাবে ধ্বংস করতে পারে নি, তাদেরকেই শলোমন দাস হিসাবে কাজ করতে বাধ্য করেছিলেন, আর তারা আজও সেই কাজ করছে।  <span class="verse" id="V22">22&#160;</span>কিন্তু তিনি কোনো ইস্রায়েলীয়কে দাস করেন নি; তারা ছিল তাঁর যোদ্ধা, তাঁর কর্মচারী, তাঁর অধীন শাসনকর্ত্তা, তাঁর সেনাপতি এবং তাঁর রথচালক ও ঘোড়সওয়ারদের সেনাপতি।  <span class="verse" id="V23">23&#160;</span>এছাড়া শলোমনের সব কাজের দেখাশোনার ভার পাওয়া পাঁচশো পঞ্চাশ জন প্রধান কর্মচারী ছিল। যে লোকেরা কাজ করত এরা তাদের কাজ তদারক করত।  <span class="verse" id="V24">24&#160;</span>ফরৌণের মেয়ে দায়ূদ শহর ছেড়ে তাঁর জন্য শলোমনের তৈরী করা রাজবাড়ীতে চলে আসলে পর শলোমন মি<a href="#FN4" class="notemark">§<span class="popup"> মিল্লো এক ধরণের ভরাট জমিকে বোঝায়, এবং কেউ কেউ বিশ্বাস করে এটা যিরুশালেমের পূর্ববর্তী ঢাল মধ্যবর্তী স্থানের পূর্বদিকে নির্মিত ছাদের সম্পর্কে বলে </span></a>ল্লো শহর তৈরী করলেন।  <span class="verse" id="V25">25&#160;</span>সদাপ্রভুর উদ্দেশ্যে শলোমন যে বেদীটা তৈরী করেছিলেন সেখানে বছরে তিনবার তিনি হোমবলি ও মঙ্গলার্থক বলি উত্সর্গ করতেন। সেই সঙ্গে তিনি সদাপ্রভুর সামনে ধূপও জ্বালাতেন। এই ভাবে, শলোমন উপাসনা ঘরের সব কাজ শেষ করেছিলেন।  <span class="verse" id="V26">26&#160;</span>রাজা শলোমন সুফসাগরের তীরে ইদোমের এলৎ শহরের কাছে ইৎসিয়োন গেবরে কিছু জাহাজ তৈরী করলেন।  <span class="verse" id="V27">27&#160;</span>শলোমনের লোকদের সঙ্গে নৌবহরে কাজ করবার জন্য হীরম তাঁর কয়েকজন দক্ষ নাবিক সেই সব জাহাজে পাঠিয়ে দিলেন।  <span class="verse" id="V28">28&#160;</span>তারা ওফীরে গিয়ে প্রায় সা<a href="#FN5" class="notemark">*<span class="popup"> 14,000 কিলোগ্রামের ওপর </span></a>ড়ে ষোল টন সোনা নিয়ে এসে রাজা শলোমনকে দিল। </div><ul class='tnav'>
<li><a href='index.htm'>1 রাজাবলি</a></li>
<li><a href='1KI08.htm'>&lt;</a></li>
<li><a href='1KI.htm'>9</a></li>
<li><a href='1KI10.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V13">9:13</a>
 <span class="ft">যিরূশালেম </span></p>
<p class="f" id="FN2"><span class="notemark">†</span><a class="notebackref" href="#V14">9:14</a>
 <span class="ft">4,000 কিলোগ্রামের ওপরে </span></p>
<p class="f" id="FN3"><span class="notemark">‡</span><a class="notebackref" href="#V14">9:14</a>
 <span class="ft">40,000 কিলোগ্রাম </span></p>
<p class="f" id="FN4"><span class="notemark">§</span><a class="notebackref" href="#V24">9:24</a>
 <span class="ft">মিল্লো এক ধরণের ভরাট জমিকে বোঝায়, এবং কেউ কেউ বিশ্বাস করে এটা যিরুশালেমের পূর্ববর্তী ঢাল মধ্যবর্তী স্থানের পূর্বদিকে নির্মিত ছাদের সম্পর্কে বলে </span></p>
<p class="f" id="FN5"><span class="notemark">*</span><a class="notebackref" href="#V28">9:28</a>
 <span class="ft">14,000 কিলোগ্রামের ওপর </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
