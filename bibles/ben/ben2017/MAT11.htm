<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মথি 11</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মথি</a></li>
<li><a href='MAT10.htm'>&lt;</a></li>
<li><a href='MAT.htm'>11</a></li>
<li><a href='MAT12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>যীশু এবং বাপ্তাইজক যোহন। </div><div class='p'> <span class="verse" id="V1">1&#160;</span>এই ভাবে যীশু নিজের বারো জন শিষ্যের প্রতি আদেশ দেবার পর লোকদের শহরে শহরে উপদেশ দেবার ও প্রচার করবার জন্য সে জায়গা থেকে চলে গেলেন। </div><div class='ms'>যোহনের প্রশ্ন ও যীশু খ্রীষ্টের উত্তর। </div><div class='m'> <span class="verse" id="V2">2&#160;</span>পরে যোহন বাপ্তাইজ কারাগার থেকে খ্রীষ্টের কাজের বিষয় শুনে নিজের শিষ্যদের দ্বারা তাঁকে জিজ্ঞাসা করতে পাঠালেন,  <span class="verse" id="V3">3&#160;</span>এবং তাঁকে বললেন, যাঁর আগমন হবে, সেই ব্যক্তি কি আপনি? না আমরা অন্যের অপেক্ষায় থাকব?  <span class="verse" id="V4">4&#160;</span>যীশু উত্তর করে তাদের বললেন, <span class='wj'>“তোমরা যাও এবং যা শুনেছ ও দেখেছ, সেই খবর যোহনকে দাও;</span> অন্ধরা দেখতে পাচ্ছে, খোঁড়ারা হাঁটছে, কুষ্ঠ রুগীরা শুদ্ধ হচ্ছে ও বধিরেরা শুনতে পাচ্ছে, মৃতেরা জীবিত হচ্ছে, গরিবদের কাছে সুসমাচার প্রচার করা হচ্ছে।  <span class="verse" id="V5">5&#160;</span> <span class='wj'>অন্ধরা দেখতে পাচ্ছে, খোঁড়ারা হাঁটছে, কুষ্ঠ রুগীরা শুদ্ধ হচ্ছে ও বধিরেরা শুনতে পাচ্ছে, মৃতেরা জীবিত হচ্ছে, গরীবদের কাছে সুসমাচার প্রচার করা হচ্ছে।</span>  <span class="verse" id="V6">6&#160;</span> <span class='wj'>আর ধন্য সেই ব্যক্তি যে আমাকে গ্রহণ করতে বাধা পায় না।”</span>  <span class="verse" id="V7">7&#160;</span>তারা চলে যাচ্ছে, এমন দিনের যীশু সবলোককে যোহনের বিষয়ে বলতে লাগলেন, <span class='wj'>তোমরা মরূপ্রান্তে কি দেখতে গিয়েছিলে? কি বাতাসে দুলছে এমন একটি নল (ঘাস জাতীয় উদ্ভিদ)?</span>  <span class="verse" id="V8">8&#160;</span> <span class='wj'>তবে কি দেখতে গিয়েছিলে? কি সুন্দর পোষাক পরা কোন লোককে? দেখ, যারা সুন্দর পোষাক পরে, তারা রাজবাড়িতে থাকে।</span>  <span class="verse" id="V9">9&#160;</span> <span class='wj'>তবে কি জন্য গিয়েছিলে? কি একজন ভাববাদীকে দেখবার জন্য? হ্যাঁ, আমি তোমাদের বলছি, ভাববাদী থেকেও শ্রেষ্ঠ ব্যক্তিকে।</span>  <span class="verse" id="V10">10&#160;</span> <span class='wj'>ইনি সেই ব্যক্তি, যাঁর বিষয়ে লেখা আছে, </span> </div><div class='q'><span class='wj'>“দেখ, আমি নিজের দূতকে তোমার আগে পাঠাব;</span> </div><div class='q2'><span class='wj'>সে তোমার আগে তোমার রাস্তা তৈরী করবে।”</span> </div><div class='m'> <span class="verse" id="V11">11&#160;</span> <span class='wj'>আমি তোমাদের সত্য বলছি, স্ত্রীলোকের গর্ভে যারা জন্মগ্রহণ করেছে তাদের মধ্যে যোহন বাপ্তিষ্মদাতা থেকে মহান কেউই সৃষ্টি হয়নি, তা সত্বেও স্বর্গরাজ্যে অতি সামান্য যে ব্যক্তি, সে তাঁর থেকে মহান।</span>  <span class="verse" id="V12">12&#160;</span> <span class='wj'>আর যোহন বাপ্তিষ্মদাতার দিন থেকে এখন পর্যন্ত স্বর্গরাজ্য আক্রান্ত হচ্ছে এবং আক্রমণকারীরা সবলে তা অধিকার করছে।</span>  <span class="verse" id="V13">13&#160;</span> <span class='wj'>কারণ সমস্ত ভাববাদী ও নিয়ম যোহন পর্যন্ত ভাববাণী বলেছে।</span>  <span class="verse" id="V14">14&#160;</span> <span class='wj'>আর তোমরা যদি গ্রহণ করতে সম্মত হও, তবে জানবে, যে এলিয়ের আগমন হবে, তিনি এই ব্যক্তি।</span>  <span class="verse" id="V15">15&#160;</span> <span class='wj'>যার শোনার মত কান আছে সে শুনুক।</span>  <span class="verse" id="V16">16&#160;</span> <span class='wj'>কিন্তু আমি কার সঙ্গে এই যুগের লোকদের তুলনা করব? তারা এমন বালকদের সমান, যারা বাজারে বসে নিজেদের সঙ্গীদেরকে ডেকে বলে, </span> </div><div class='q'> <span class="verse" id="V17">17&#160;</span> <span class='wj'>আমরা তোমাদের জন্য বাঁশী বাজালাম, </span> </div><div class='q2'><span class='wj'>তোমরা নাচলে না;</span> </div><div class='q'><span class='wj'>আমরা দুঃখ প্রকাশ করলাম এবং তোমরা কষ্ট পেলে না।</span> </div><div class='m'> <span class="verse" id="V18">18&#160;</span> <span class='wj'>কারণ যোহন এসে ভোজন পান করেননি; তাতে লোকে বলে, সে ভূতগ্রস্থ।</span>  <span class="verse" id="V19">19&#160;</span> <span class='wj'>মনুষ্যপুত্র এসে ভোজন পান করেন; তাতে লোকে বলে, ঐ দেখ, একজন পেটুক ও মাতাল, কর আদায়কারীদের ও পাপীদের বন্ধু। কিন্তু প্রজ্ঞা নিজের কাজের দ্বারা নির্দোষ বলে প্রমাণিত হবে।</span> </div><div class='s'>অবিশ্বাসীদের উদ্দেশ্যে যীশুর সতর্কবাণী; ভারাক্রান্ত লোকদের প্রতি আহ্বান-বাক্য। </div><div class='p'> <span class="verse" id="V20">20&#160;</span>তখন যে যে শহরে যীশু সবচেয়ে বেশি অলৌকিক কাজ করেছিলেন, তিনি সেই সব শহরকে ভর্ত্সনা করতে লাগলেন, কারণ তারা মন ফেরায় নি  <span class="verse" id="V21">21&#160;</span> <span class='wj'>কোরাসীন, ধিক তোমাকে! বৈত্সদা, ধিক তোমাকে! কারণ তোমাদের মধ্যে যে সব অলৌকিক কাজ করা হয়েছে, সে সব যদি সোর ও সীদোনে করা যেত, তবে অনেকদিন আগে তারা চট পরে ছাইয়ে বসে মন ফেরাত।</span>  <span class="verse" id="V22">22&#160;</span> <span class='wj'>কিন্তু আমি তোমাদের বলছি, তোমাদের দশা থেকে বরং সোর ও সীদোনের দশা বিচার দিনের সহ্যনীয় হবে।</span>  <span class="verse" id="V23">23&#160;</span> <span class='wj'>আর হে কফরনাহূম, তুমি নাকি স্বর্গ পর্যন্ত উঁচু হবে? তুমি নরক পর্যন্ত নেমে যাবে; কারণ যে সব অলৌকিক কাজ তোমার মধ্যে করা হয়েছে, সে সব যদি সদোমে করা যেত, তবে তা আজ পর্যন্ত থাকত।</span>  <span class="verse" id="V24">24&#160;</span> <span class='wj'>কিন্তু আমি তোমাদের বলছি, তোমাদের দশা থেকে বরং সদোম দেশের দশা বিচার দিনের সহনীয় হবে।</span> </div><div class='s'>পরিশ্রান্ত লোকেদের জন্য বিশ্রাম। </div><div class='p'> <span class="verse" id="V25">25&#160;</span>সেই দিনে যীশু এই কথা বললেন, <span class='wj'>“হে পিতঃ, হে স্বর্গের ও পৃথিবীর প্রভু, আমি তোমার প্রশংসা করছি, কারণ তুমি জ্ঞানবান ও বুদ্ধিমানদের থেকে এইসব বিষয় গোপন রেখে শিশুদের কাছে প্রকাশ করেছ;</span>  <span class="verse" id="V26">26&#160;</span> <span class='wj'>হ্যাঁ, পিতঃ, কারণ এটা তোমার দৃষ্টিতে প্রীতিজনক হয়েছে।”</span>  <span class="verse" id="V27">27&#160;</span> <span class='wj'>সবই আমার পিতার মাধ্যমে আমাকে সমর্পণ করা হয়েছে; আর পুত্রকে কেউ জানে না, একমাত্র পিতা জানেন; এবং পিতাকে কেউ জানে না, শুধুমাত্র পুত্র জানেন আর পুত্র যার কাছে তাঁকে প্রকাশ করতে ইচ্ছা করেন, সে জানে।</span>  <span class="verse" id="V28">28&#160;</span> <span class='wj'>হে পরিশ্রান্ত ও ভারাক্রান্ত লোক সব, আমার কাছে এস, আমি তোমাদের বিশ্রাম দেব।</span>  <span class="verse" id="V29">29&#160;</span> <span class='wj'>আমার যোঁয়ালী নিজেদের উপরে তুলে নাও এবং আমার কাছে শেখো, কারণ আমি হৃদয়ে বিনয়ী ও নম্র; তাতে তোমরা নিজের নিজের প্রাণের জন্য বিশ্রাম পাবে।</span>  <span class="verse" id="V30">30&#160;</span> <span class='wj'>কারণ আমার যোঁয়ালী সহজ ও আমার ভার হাল্কা।</span> </div><ul class='tnav'>
<li><a href='index.htm'>মথি</a></li>
<li><a href='MAT10.htm'>&lt;</a></li>
<li><a href='MAT.htm'>11</a></li>
<li><a href='MAT12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
