<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী হিতোপদেশ 6</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>হিতোপদেশ</a></li>
<li><a href='PRO05.htm'>&lt;</a></li>
<li><a href='PRO.htm'>6</a></li>
<li><a href='PRO07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>নির্বুদ্ধিতার বিরুদ্ধে সাবধানবাণী। </div><div class='p'> <span class="verse" id="V1">1&#160;</span>আমার পুত্র, তুমি যদি তোমার অর্থ সরিয়ে রাখো যেমন তোমার প্রতিবেশীর জামিন হয়ে থাক, যদি তুমি কাউকে ঋণ দেবার জন্য প্রতিশ্রুতি দিয়ে থাক, তবে তুমি তা জানো না,  <span class="verse" id="V2">2&#160;</span>তবে তুমি নিজেই তোমার প্রতিশ্রুতির ফাঁদে পড়েছ, নিজের মুখের কথায় ধরা পড়েছ।  <span class="verse" id="V3">3&#160;</span>এই ব্যাপারে, আমার পুত্র, এটা কর এবং নিজেকে রক্ষা কর; কারণ তুমি তোমার প্রতিবেশীর দয়ার পাত্র হয়েছ, যাও এবং নিজেকে নত কর এবং তোমাকে মুক্ত করতে প্রতিবেশীর কাছে ভিক্ষা চাও;  <span class="verse" id="V4">4&#160;</span>তোমার চোখে ঘুম আসতে দিও না, চোখের পাতাকে বন্ধ হতে দিও না;  <span class="verse" id="V5">5&#160;</span>নিজেকে হরিণের মত ব্যাধের হাত থেকে, পাখির মত শিকারীর হাত থেকে উদ্ধার কর।  <span class="verse" id="V6">6&#160;</span>হে অলস, তুমি পিপড়ের দিকে তাকাও, তার কাজ সব দেখে জ্ঞানবান হও।  <span class="verse" id="V7">7&#160;</span>তার কোনো সেনাপতি, কর্মচারী বা শাসক নেই,  <span class="verse" id="V8">8&#160;</span>তবু সে গরমকালে নিজের খাবার তৈরী করে, শস্য কাটবার দিনের খাবার সঞ্চয় করে।  <span class="verse" id="V9">9&#160;</span>হে অলস, তুমি কত কাল শুয়ে থাকবে? কখন ঘুম থেকে উঠবে?  <span class="verse" id="V10">10&#160;</span>“আর একটু ঘুম, আর একটু তন্দ্রা, আর একটু শুয়ে হাত জড়সড় করব,”  <span class="verse" id="V11">11&#160;</span>তাই তোমার দরিদ্রতা ডাকাতের মত আসবে, তোমার অভাব সজ্জিত সৈন্যর মত আসবে।  <span class="verse" id="V12">12&#160;</span>অপদার্থ লোক, যে লোক অপরাধী, সে কথার কুটিলতায় চলে,  <span class="verse" id="V13">13&#160;</span>তার চোখ পিটপিট করে, পা দিয়ে ইঙ্গিত করে, সে আঙুল দিয়ে সংকেত দেয়,  <span class="verse" id="V14">14&#160;</span>তার হৃদয়ে কুটিলতা থাকে, সে সব দিন খারাপ ভাবনা করে, সে ঝগড়া বাধিয়ে দেয়।  <span class="verse" id="V15">15&#160;</span>সেই জন্য হঠাৎ তার বিপদ আসবে, হঠাৎ সে ভেঙে পড়বে; আর প্রতিকার হবে না।  <span class="verse" id="V16">16&#160;</span>এই ছয়টি বস্তুকে সদাপ্রভু ঘৃণা করেন, সাতটি জিনিস তাঁর কাছে জঘন্যতম;  <span class="verse" id="V17">17&#160;</span>গর্বিতের চোখ, মিথ্যাবাদী জিভ, নির্দোষের রক্তপাতকারী হাত,  <span class="verse" id="V18">18&#160;</span>খারাপ ভাবনাকারী হৃদয়, খারাপ কাজ করতে দ্রুতগামী পা,  <span class="verse" id="V19">19&#160;</span>সাক্ষী যে মিথ্যা কথা বলে ও যে ভাইদের মধ্যে বিবাদ বপন করে। </div><div class='s'>ব্যাভিচারের বিরুদ্ধে সতর্কবাণী। </div><div class='p'> <span class="verse" id="V20">20&#160;</span>আমার পুত্র, তুমি তোমার বাবার আদেশ পালন কর এবং তোমার মায়ের শিক্ষা ত্যাগ কোরো না।  <span class="verse" id="V21">21&#160;</span>সব দিন তা তোমার হৃদয়ে গেঁথে রাখ, তোমার গলায় বেঁধে রাখ।  <span class="verse" id="V22">22&#160;</span>যখন তুমি হাঁটবে তারা তোমাকে পথ দেখাবে, যখন তুমি ঘুমাবে, তারা তোমার দিকে নজর রাখবে এবং তুমি যখন জেগে থাকবে, তারা তোমাকে শিক্ষা দেবে।  <span class="verse" id="V23">23&#160;</span>কারণ আজ্ঞা প্রদীপ ও শিক্ষা আলো এবং নিয়মানুবর্তিতার অনুযোগ জীবনের পথ;  <span class="verse" id="V24">24&#160;</span>সে তোমাকে রক্ষা করবে অসৎ নারী থেকে, ব্যাভিচারিনীর স্বছন্দ শব্দ থেকে।  <span class="verse" id="V25">25&#160;</span>তুমি হৃদয়ে ওর সৌন্দর্য্যে লালসিত হয়ো না এবং ওর চাহনিতে ধরা পড় না।  <span class="verse" id="V26">26&#160;</span>একজন বেশ্যার সঙ্গে শোয়ার মূল্য একবেলা খাবারের দামের সমান হতে পারে, কিন্তু পরের স্ত্রী [মানুষের] মহামূল্য প্রাণ শিকার করে।  <span class="verse" id="V27">27&#160;</span>কেউ যদি বুকের মধ্যে আগুন রাখে, তবে তার কাপড় কি পুড়ে যাবে না?  <span class="verse" id="V28">28&#160;</span>কেউ যদি জ্বলন্ত আগুনের উপর দিয়ে চলে, তবে তার পায়ের তলা কি পুড়ে যাবে না?  <span class="verse" id="V29">29&#160;</span>সেরকম যে প্রতিবেশীর স্ত্রীর কাছে যায়; যে কারোর তার সঙ্গে সম্পর্ক থাকে, সে অদন্ডিত হয়ে যাবে না।  <span class="verse" id="V30">30&#160;</span>যখন সে ক্ষুধার্ত থাকে তার প্রয়োজনীয়তা মেটাবার জন্য যদি সে চুরি করে, লোকেরা সেই চোরকে অবজ্ঞা করে না।  <span class="verse" id="V31">31&#160;</span>কিন্তু যদি সে ধরা পড়ে, সে সাত গুণ ফিরিয়ে দেবে যা সে চুরি করেছে, সে অবশ্যই তার বাড়ির সব মূল্য দেবে।  <span class="verse" id="V32">32&#160;</span>যে ব্যভিচার করে তার কোনো জ্ঞান নেই, সে তা করে নিজেকে ধ্বংস করে।  <span class="verse" id="V33">33&#160;</span>সে আঘাত ও অবমাননা পাবে; তার দুর্নাম কখনও ঘুচবে না।  <span class="verse" id="V34">34&#160;</span>যেহেতু অন্তর্জ্বালা স্বামীর রাগ, প্রতিশোধের দিনের সে ক্ষমা করবে না;  <span class="verse" id="V35">35&#160;</span>সে কোন প্রকার প্রায়শ্চিত্ত গ্রাহ্য করবে না, অনেক ঘুষ দিলেও সন্মত হবে না। </div><ul class='tnav'>
<li><a href='index.htm'>হিতোপদেশ</a></li>
<li><a href='PRO05.htm'>&lt;</a></li>
<li><a href='PRO.htm'>6</a></li>
<li><a href='PRO07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
