<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী হিতোপদেশ 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>হিতোপদেশ</a></li>
<li><a href='PSA150.htm'>&lt;</a></li>
<li><a href='PRO.htm'>1</a></li>
<li><a href='PRO02.htm'>&gt;</a></li>
</ul>
<div class="main">
<div class='mt'>হিতোপদেশ </div><div class='is'>গ্রন্থস্বত্ব </div><div class='ip'>রাজা শলোমন হিতোপদেশের মুখ্য গ্রথকার হচ্ছেন। শলোমনের নাম 1:1, 10:1, এবং 25:1 এর মধ্যে দেখা যায়। অন্যান্য যোগদানকারীদের মধ্যে একদল লোক অন্তর্ভুক্ত হয় তাদেরকে বলা হয় “জ্ঞানী” যেমন আগুর, এবং রাজা লমুয়েল। বাইবেলের বাকি অংশের ন্যায়, হিতোপদেশ ঈশ্বরের পরিকল্পনার দিকে ইঙ্গিত করে, বরং হয়ত অতি সুক্ষ্ম ভাবে। এই পুস্তকটি ইস্রায়েলীদের দেখিয়েছিল বেঁচে থাকার সঠিক পথ, ঈশ্বরের পথ। এটা সম্ভব যে ঈশ্বর শলোমনকে অনুপ্রাণিত করেছিলেন এই বিভাগটিকে নথিভুক্ত করতে জ্ঞানী কথার ওপর ভিত্তি করে যা তার সারা জীবনের মাধ্যমে প্রকট হয়েছিল। </div><div class='is'>রচনার সময় এবং স্থান </div><div class='ip'>আনুমাণিক 971 থেকে 986 খ্রিষ্টপূর্বাব্দের মধ্যবর্তী সময়। </div><div class='ip'>রাজা হিসাবে শলোমনের রাজত্বের দিন, হিতোপদেশ সহস্র বত্সর পূর্বে ইস্রায়েলে লেখা হয়েছিল, এটার প্রজ্ঞা যে কোনো দিনের র যে কোনো সংস্কৃতিতে প্রযোজ্য হচ্ছে। </div><div class='is'>গ্রাহক </div><div class='ip'>হিতোপদেশের বিভিন্ন শোতৃমন্ডলী আছে। এটা পিতা-মাতার প্রতি সম্বোধিত করা হয় তাদের সন্তানদের নির্দেশ দেওয়ার জন্য। পুস্তকটি আবারও প্রযোজ্য হয় যুবক এবং যুবতীদের ওপর যারা জ্ঞানের অন্বেষণ করছে, এবং অবশেষে, এটা আজকের বাইবেল পাঠকদের কাছে বাস্তবিক উপদেশ প্রদান করে যারা ঈশ্বরীয় জীবন অতিবাহিত করতে চায়। </div><div class='is'>উদ্দেশ্য </div><div class='ip'>হিতোপদেশের পুস্তকে, শলোমন ঈশ্বরের মনকে বিভিন্ন বিষয়ে প্রকাশ করেন যেমন উঁচু এবং অতি উঁচু এবং স্বাভাবিক, সাধারণ, দৈনন্দিন পরিস্থিতির ওপরেও। এটা প্রতীত হয় যে শলোমনের একাগ্রতা থেকে কোনো বিষয় বস্তুই বাদ যায় নি। ব্যক্তিগত আচরণ, যৌন সম্বন্ধ, ব্যবসায়, সম্পদ, দান, উচ্চাকাঙ্খা, নিয়মানুবর্তিতা, ঋণ, শিশু-প্রতিপালন, চরিত্র, মদ্যপান, রাজনীতি, প্রতিশোধ, এবং ঈশ্বরত্ব বিষয়গুলো বহু বিষয়ের মধ্যে অন্যতম হচ্ছে যেগুলোকে জ্ঞানপূর্ণ বক্তব্যের সমৃদ্ধ সংগ্রহের মধ্যে আবৃত করা হয়েছে। </div><div class='is'>বিষয় </div><div class='ip'>প্রজ্ঞা </div><div class='iot'>রূপরেখা </div><div class='io'>1. প্রজ্ঞার গুণ — 1:1-9:18 </div><div class='io'>2. শলোমনের হিতোপদেশ — 10:1-22:16 </div><div class='io'>3. প্রজ্ঞার কথা — 22:17-29:27 </div><div class='io'>4. আগুরের বাক্য — 30:1-33 </div><div class='io'>5. লমুয়েলের বাক্য — 31:1-31  
</div><div class='chapterlabel' id="V0"> 1</div><div class='s'>প্রস্তাবনা: উদ্দেশ্য এবং বিষয়। </div><div class='p'> <span class="verse" id="V1">1&#160;</span>শলোমনের হিতোপদেশ; তিনি দায়ূদের ছেলে, ইস্রায়েলের রাজা।  <span class="verse" id="V2">2&#160;</span>এর মাধ্যমে প্রজ্ঞা ও উপদেশ পাওয়া যায়, অনুশাসন পাওয়া যায়;  <span class="verse" id="V3">3&#160;</span>উপদেশ পাওয়া যায় যাতে তুমি যা কিছু সঠিক, ন্যায্য এবং ভালো তার মাধ্যমে জীবনযাপন করো,  <span class="verse" id="V4">4&#160;</span>যারা শিক্ষা পায়নি, তাদেরকে শিক্ষা দান করে এবং যুবকদের জ্ঞান ও বিবেচনা দান করে।  <span class="verse" id="V5">5&#160;</span>জ্ঞানীরা শুনুক এবং তাদের জ্ঞানের বৃদ্ধি করুক এবং বুদ্ধিমানেরা পরিচালনা লাভ করুক;  <span class="verse" id="V6">6&#160;</span>উপদেশ এবং নীতিকথা বুঝতে; জ্ঞানীদের কথা ও তাঁদের ধাঁধা বুঝতে।  <span class="verse" id="V7">7&#160;</span>সদাপ্রভুর ভয় জ্ঞানের আরম্ভ; নির্বোধেরা প্রজ্ঞা ও উপদেশ তুচ্ছ করে। </div><div class='s'>প্রজ্ঞাকে আলিঙ্গন করতে উপদেশ সমূহ। পাপ কার্যে প্রলোভনের বিরুদ্ধে সাবধানবাণী। </div><div class='m'> <span class="verse" id="V8">8&#160;</span>সন্তান, তুমি তোমার বাবার উপদেশ শোন, তোমার মায়ের ব্যবস্থা সরিয়ে রেখো না।  <span class="verse" id="V9">9&#160;</span>সেগুলো তোমার মাথার শোভা জয়ের মালা ও তোমার গলার হারস্বরূপ হবে।  <span class="verse" id="V10">10&#160;</span>আমার পুত্র, যদি পাপীরা তোমাকে প্রলোভন দেখায়, তুমি তাদের ত্যাগ কর।  <span class="verse" id="V11">11&#160;</span>তারা যদি বলে, “আমাদের সঙ্গে এস, আমরা হত্যা করবার জন্য লুকিয়ে থাকি, নির্দোষদের অকারণে ধরবার জন্য লুকিয়ে থাকি,  <span class="verse" id="V12">12&#160;</span>এসো আমরা তাদেরকে পাতালের মত জীবন্ত গ্রাস করি, যারা গর্তগামী তাদের মত, সম্পূর্ণভাবে৷  <span class="verse" id="V13">13&#160;</span>আমরা সব ধরনের বহুমূল্য ধন পাব, অন্যের লুট করা জিনিস দিয়ে নিজের নিজের ঘর পূর্ণ করব,  <span class="verse" id="V14">14&#160;</span>তুমি আমাদের মধ্যে গুলিবাঁট কর, আমাদের সবারই একটি থলি হবে;”  <span class="verse" id="V15">15&#160;</span>আমার পুত্র, তাদের সঙ্গে সেই পথে যেও না, তাদের রাস্তা থেকে তোমার পা সরিয়ে নাও;  <span class="verse" id="V16">16&#160;</span>কারণ তাদের পা মন্দের দিকে দৌড়ায়, তারা রক্তপাত করতে দ্রুত এগিয়ে যায়।  <span class="verse" id="V17">17&#160;</span>যখন পাখিটি দেখছে, তখন তার চোখের সামনে জাল বিছিয়ে ফাঁদে ফেলা অর্থহীন।  <span class="verse" id="V18">18&#160;</span>ওই লোকগুলো নিজেদেরই রক্তপাত করতে লুকিয়ে থাকে, তারা নিজেরাই নিজেদের জন্য ফাঁদ পাতে।  <span class="verse" id="V19">19&#160;</span>তাদের পথ সেই রকম যারা মন্দ উপায়ে সম্পদ লাভ করে; যারা সেই সম্পদ ধরে রাখে তা তাদের প্রাণ নিয়ে নেয়। </div><div class='s'>প্রজ্ঞার প্রত্যাখানের বিরুদ্ধে সাবধানবাণী। </div><div class='m'> <span class="verse" id="V20">20&#160;</span>প্রজ্ঞা রাস্তায় চেঁচিয়ে ডাকছে, খোলা জায়গায় সে তার রব তোলে;  <span class="verse" id="V21">21&#160;</span>সে কোলাহলপূর্ণ পথের মাথায় ডাকে, শহরের দরজায় সবার প্রবেশের জায়গায়, সে এই কথা বলে;  <span class="verse" id="V22">22&#160;</span>“তোমাদের যাদের জ্ঞান নেই আর কত দিন তোমরা যা বোঝো না তা ভালোবাসবে? নিন্দুকেরা কত দিন নিন্দায় আনন্দ করবে? নির্বোধেরা, কত দিন জ্ঞানকে ঘৃণা করবে?  <span class="verse" id="V23">23&#160;</span>আমার অনুযোগে মন দাও; দেখ, আমি তোমাদের ওপর আমার আত্মা সেচন করব, আমার কথা তোমাদেরকে জানাবো।  <span class="verse" id="V24">24&#160;</span>আমি ডাকলাম এবং তুমি প্রত্যাখ্যান করলে; আমি হাত বাড়িয়ে দিলাম কিন্তু কেউই মনোযোগ দিল না;  <span class="verse" id="V25">25&#160;</span>কিন্তু তোমরা আমার সব পরামর্শ অগ্রাহ্য করলে, আমার তিরস্কারে মনোযোগ করলে না।  <span class="verse" id="V26">26&#160;</span>এজন্য তোমাদের বিপদে আমিও হাঁসব, তোমাদের ভয় উপস্থিত হলে পরিহাস করব;  <span class="verse" id="V27">27&#160;</span>যখন ঝড়ের মত তোমাদের ভয় উপস্থিত হবে, ঘুর্নিঝড়ের মত তোমাদের বিপদ আসবে, যখন সঙ্কট ও সঙ্কোচ তোমাদের কাছে আসবে।  <span class="verse" id="V28">28&#160;</span>তখন সবাই আমাকে ডাকবে, কিন্তু আমি উওর দেব না, তারা স্বযত্নে আমার খোঁজ করবে, কিন্তু আমাকে পাবে না;  <span class="verse" id="V29">29&#160;</span>কারণ তারা জ্ঞানকে ঘৃণা করত, সদাপ্রভুর ভয় মানত না;  <span class="verse" id="V30">30&#160;</span>তারা আমার নির্দেশ অনুসরণ করত না এবং তারা আমার সব অনুযোগ তুচ্ছ করত;  <span class="verse" id="V31">31&#160;</span>তারা তাদের আচরণের ফল ভোগ করবে এবং তারা তাদের পরিকল্পনার ফলে নিজেদেরকে পূর্ণ করবে।  <span class="verse" id="V32">32&#160;</span>ফলে, নির্বোধদের বিপথে যাওয়ার জন্য তাদেরকে হত্যা করবে, বোকাদের উদাসীনতা তাদেরকে ধ্বংস করবে;  <span class="verse" id="V33">33&#160;</span>কিন্তু যে ব্যক্তি আমার কথা শুনে, সে নির্ভয়ে বাস করবে, নিরাপদে বিশ্রাম করবে, অমঙ্গলের ভয় থাকবে না।” </div><ul class='tnav'>
<li><a href='index.htm'>হিতোপদেশ</a></li>
<li><a href='PSA150.htm'>&lt;</a></li>
<li><a href='PRO.htm'>1</a></li>
<li><a href='PRO02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
