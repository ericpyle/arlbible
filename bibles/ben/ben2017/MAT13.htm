<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মথি 13</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মথি</a></li>
<li><a href='MAT12.htm'>&lt;</a></li>
<li><a href='MAT.htm'>13</a></li>
<li><a href='MAT14.htm'>&gt;</a></li>
</ul>
<div class="main">
 
<div class='ms'>স্বর্গরাজ্যের বিষয়ে সাতটি গল্পকথা। </div><div class='chapterlabel' id="V0"> 13</div><div class='p'> <span class="verse" id="V1">1&#160;</span>সেই দিন যীশু ঘর থেকে বের হয়ে গিয়ে সমুদ্রের পাড়ে বসলেন।  <span class="verse" id="V2">2&#160;</span>আর প্রচুর লোক তাঁর কাছে এলো, তাতে তিনি সমুদ্রের মধ্যে একটি নৌকায় উঠে বসলেন এবং সব লোক তীরে দাঁড়িয়ে রইল।  <span class="verse" id="V3">3&#160;</span>তখন তিনি গল্পের মাধ্যমে তাদের অনেক কথা বলতে লাগলেন। </div><div class='s'>বীজ বোনার গল্প। </div><div class='m'> <span class="verse" id="V4">4&#160;</span>তিনি বললেন, দেখ, <span class='wj'>একজন চাষী বীজ বুনতে গেল। বোনার দিন কিছু বীজ পথের ধরে পড়ল, তাতে পাখিরা এসে সেগুলি খেয়ে ফেলল।</span>  <span class="verse" id="V5">5&#160;</span> <span class='wj'>আর কিছু বীজ পাথুরে মাটিতে পড়ল, যেখানে ঠিকমত মাটি পেল না, সেগুলি ঠিকমত মাটি না পেয়ে তাড়াতাড়ি অঙ্কুর বের হলো, কিন্তু সূর্য্য উঠলে সেগুলি পুড়ে গেল, </span>  <span class="verse" id="V6">6&#160;</span> <span class='wj'>এবং তার শিকড় না থাকাতে শুকিয়ে গেল।</span>  <span class="verse" id="V7">7&#160;</span> <span class='wj'>আর কিছু বীজ কাঁটাবনের মধ্যে পড়ল, তাতে কাঁটাবন বেড়ে গিয়ে সেগুলি চেপে রাখলো।</span>  <span class="verse" id="V8">8&#160;</span> <span class='wj'>আর কিছু বীজ ভালো জমিতে পড়ল ও ফল দিতে লাগল; কিছু একশোগুন, কিছু ষাট গুন, কিছু ত্রিশ গুন।</span>  <span class="verse" id="V9">9&#160;</span> <span class='wj'>যার কান আছে সে শুনুক।</span>  <span class="verse" id="V10">10&#160;</span>পরে শিষ্যেরা কাছে এসে তাঁকে জিজ্ঞাসা করলেন, আপনি কি জন্য গল্পের মাধ্যমে ওদের কাছে কথা বলছেন?  <span class="verse" id="V11">11&#160;</span> <span class='wj'>তিনি উত্তর করে বললেন, স্বর্গরাজ্যের নিগূঢ় তত্ত্ব সব তোমাদের জানতে দেওয়া হয়েছে, কিন্তু তাদের দেওয়া হয়নি।</span>  <span class="verse" id="V12">12&#160;</span> <span class='wj'>কারণ যার আছে, তাকে দেওয়া যাবে, ও তার বেশি হবে; কিন্তু যার নেই, তার যা আছে, সেটাও তার কাছ থেকে নিয়ে নেওয়া হবে।</span>  <span class="verse" id="V13">13&#160;</span> <span class='wj'>এই জন্য আমি তোমাদের গল্পের মাধ্যমে কথা বলছি, </span> </div><div class='q'><span class='wj'>কারণ তারা দেখেও না দেখে</span> </div><div class='q2'><span class='wj'>এবং শুনেও শোনে না এবং বুঝেও না।</span> </div><div class='m'> <span class="verse" id="V14">14&#160;</span> <span class='wj'>আর তাদের বিষয়ে যিশাইয়ের এই ভাববাণী পূর্ণ হচ্ছে, </span> </div><div class='q'><span class='wj'>“তোমরা কানে শুনবে, কিন্তু কোনো মতে বুঝবে না;</span> </div><div class='q2'><span class='wj'>এবং চোখে দেখবে, কিন্তু কোনো মতে জানবে না, </span> </div><div class='q'> <span class="verse" id="V15">15&#160;</span> <span class='wj'>কারণ এই লোকদের হৃদয় শক্ত হয়েছে, </span> </div><div class='q2'><span class='wj'>তারা কানেও শোনে না</span> </div><div class='q2'><span class='wj'>ও তারা চোখ বন্ধ করেছে, </span> </div><div class='q'><span class='wj'>পাছে তারা চোখে দেখে</span> এবং কানে শুনে, </div><div class='q2'><span class='wj'>হৃদয়ে বুঝে</span> </div><div class='q'><span class='wj'>এবং ফিরে আসে, আর আমি তাদের সুস্থ করি।”</span> </div><div class='m'> <span class="verse" id="V16">16&#160;</span> <span class='wj'>কিন্তু ধন্য তোমাদের চোখ, কারণ তা দেখে এবং তোমাদের কান, কারণ তা শোনে;</span>  <span class="verse" id="V17">17&#160;</span> <span class='wj'>কারণ আমি তোমাদের সত্য বলছি, তোমরা যা যা দেখছ, তা অনেক ভাববাদী ও ধার্মিক লোক দেখতে ইচ্ছা করলেও দেখতে পায়নি এবং তোমরা যা যা শুনছ, তা তাঁরা শুনতে ইচ্ছা করলেও শুনতে পায়নি।</span>  <span class="verse" id="V18">18&#160;</span> <span class='wj'>অতএব তোমরা বীজ বোনার গল্প শোন।</span>  <span class="verse" id="V19">19&#160;</span> <span class='wj'>যখন কেউ সেই রাজ্যের বাক্য শুনে না বোঝে, তখন সেই শয়তান এসে তার হৃদয়ে যা বোনা হয়েছিল তা নিয়ে চলে যায়; এ সেই, যে পথের পাশে পড়ে থাকা বীজের কথা।</span>  <span class="verse" id="V20">20&#160;</span> <span class='wj'>আর যে পাথুরে জমির বীজ, এ সেই, যে সেই বাক্য শুনে অমনি আনন্দ সহকারে গ্রহণ করে, কিন্তু তাদের ভিতরে শিকড় নেই বলে, তারা কম দিন স্থির থাকে;</span>  <span class="verse" id="V21">21&#160;</span> <span class='wj'>পরে সেই বাক্যের জন্য কষ্ট কিংবা তাড়না আসলে তখনই তারা পিছিয়ে যায়।</span>  <span class="verse" id="V22">22&#160;</span> <span class='wj'>আর যে কাঁটাবনের মধ্যে বীজ, এ সেই, যে সেই বাক্য শোনে, কিন্তু সংসারের চিন্তা ভাবনা, সম্পতির মায়া ও অন্যান্য জিনিসের লোভ সেই বাক্যকে চেপে রাখে, তাতে সে ফলহীন হয়।</span>  <span class="verse" id="V23">23&#160;</span> <span class='wj'>আর যে ভালো জমির বীজ, এ সেই, যে সেই বাক্য শোনে তা বোঝে, সে বাস্তবিক ফলবান হয় এবং কিছু একশ গুন, কিছু ষাট গুন, ও কিছু ত্রিশ গুন ফল দেয়।</span> </div><div class='s'>শ্যামাঘাসের গল্প। </div><div class='m'> <span class="verse" id="V24">24&#160;</span>পরে তিনি তাদের কাছে আর এক গল্প উপস্থিত করে বললেন, <span class='wj'>স্বর্গরাজ্যকে এমন এক ব্যক্তির সাথে তুলনা করা যায়, যিনি নিজের ক্ষেতে ভাল বীজ বপন করলেন।</span>  <span class="verse" id="V25">25&#160;</span> <span class='wj'>কিন্তু লোকে ঘুমিয়ে পড়লে পর তাঁর শত্রুরা এসে ঐ গমের মধ্যে শ্যামাঘাসের বীজ বপন করে চলে গেল।</span>  <span class="verse" id="V26">26&#160;</span> <span class='wj'>পরে বীজ অঙ্কুরিত হয়ে ফল দিল, তখন শ্যামাঘাসও বেড়ে উঠল।</span>  <span class="verse" id="V27">27&#160;</span> <span class='wj'>তাতে সেই মালিকের দাসেরা এসে তাঁকে বলল, মহাশয়, আপনি কি নিজের ক্ষেতে ভাল বীজ বপন করেননি? তবে শ্যামাঘাস কোথা থেকে হল?</span>  <span class="verse" id="V28">28&#160;</span> <span class='wj'>তিনি তাদের বললেন, কোন শত্রু এটা করেছে।</span> </div><div class='p'><span class='wj'>দাসেরা তাঁকে বলল, তবে আপনি কি এমন ইচ্ছা করেন যে, আমরা গিয়ে তা সংগ্রহ করি?</span>  <span class="verse" id="V29">29&#160;</span> <span class='wj'>তিনি বললেন, না, কি জানি, শ্যামাঘাস সংগ্রহ করবার দিনের তোমরা তার সাথে গমও উপড়িয়ে ফেলবে।</span>  <span class="verse" id="V30">30&#160;</span> <span class='wj'>ফসল কাটার দিন পর্যন্ত দুটিকেই একসঙ্গে বাড়তে দাও। পরে কাটার দিনের আমি মজুরদের বলব, তোমরা প্রথমে শ্যামাঘাস সংগ্রহ করে পোড়াবার জন্য বোঝা বেঁধে রাখ, কিন্তু গম আমার গোলায় সংগ্রহ কর।</span> </div><div class='s'>সরিষা দানার ও তাড়ীর দৃষ্টান্ত। </div><div class='m'> <span class="verse" id="V31">31&#160;</span>তিনি আর এক গল্প তাদের কাছে উপস্থিত করে বললেন, স্বর্গরাজ্য এমন একটি সরিষা দানার সমান, যা কোন ব্যক্তি নিয়ে নিজের ক্ষেতে বপন করল।  <span class="verse" id="V32">32&#160;</span>সব বীজের মধ্যে ঐ বীজ অতি ক্ষুদ্র; কিন্তু বেড়ে উঠলে, পর তা শাক সবজির থেকে বড় হয়ে ওঠে এবং বড় বড় ডাল বের হয়, তাতে আকাশের পাখিরা এসে তার ডালে বাস করে।  <span class="verse" id="V33">33&#160;</span>তিনি তাদের আর এক গল্প বললেন, <span class='wj'>স্বর্গরাজ্য এমন খামির সমান, যা কোন স্ত্রীলোক নিয়ে অনেক ময়দার মধ্যে ঢেকে রাখল, শেষে পুরোটাই খামিতে পূর্ণ হয়ে উঠল।</span>  <span class="verse" id="V34">34&#160;</span>এই সব কথা যীশু গল্পের মাধ্যমে লোকদেরকে বললেন, গল্প ছাড়া তাদেরকে কিছুই বলতেন না;  <span class="verse" id="V35">35&#160;</span>যেন ভাববাদীর মাধ্যমে বলা এই কথা পূর্ণ হয়, “আমি গল্প কথায় নিজের মুখ খুলব, জগতের শুরু থেকে যা যা গোপন আছে, সে সব প্রকাশ করব।” </div><div class='s'>শ্যামাঘাসের গল্পের ব্যাখ্যা। </div><div class='p'> <span class="verse" id="V36">36&#160;</span>তখন তিনি সবাইকে বিদায় করে বাড়ি এলেন। আর তাঁর শিষ্যরা কাছে এসে তাঁকে বললেন, ক্ষেতের শ্যামাঘাসের গল্পটি আমাদেরকে স্পষ্ট করে বলুন।  <span class="verse" id="V37">37&#160;</span> <span class='wj'>তিনি উত্তর করে বললেন, যিনি ভাল বীজ বপন করেন, তিনি মনুষ্যপুত্র।</span>  <span class="verse" id="V38">38&#160;</span> <span class='wj'>ক্ষেত হল জগত; ভাল বীজ হল ঈশ্বরের রাজ্যের সন্তানরা; শ্যামাঘাস হল সেই শয়তানের সন্তানরা;</span>  <span class="verse" id="V39">39&#160;</span> <span class='wj'>যে শত্রু তা বুনেছিল, সে দিয়াবল; কাটার দিন যুগের শেষ; এবং মজুরেরা হল স্বর্গদূত।</span>  <span class="verse" id="V40">40&#160;</span> <span class='wj'>অতএব যেমন শ্যামাঘাস সংগ্রহ করে আগুনে পুড়িয়া দেওয়া হয়, তেমনি যুগের শেষে হবে।</span>  <span class="verse" id="V41">41&#160;</span> <span class='wj'>মনুষ্যপুত্র নিজের দূতদের পাঠাবেন; তাঁরা তাঁর রাজ্য থেকে সব বাঁধাজনক বিষয় ও অধর্মীদেরকে সংগ্রহ করবেন, </span>  <span class="verse" id="V42">42&#160;</span> <span class='wj'>এবং তাদের আগুনে ফেলে দেবেন; সেই জায়গায় কান্নাকাটি ও দাঁতে দাঁত ঘর্ষণ হবে।</span>  <span class="verse" id="V43">43&#160;</span> <span class='wj'>তখন ধার্ম্মিকেরা নিজেদের পিতার রাজ্যে সুর্য্যের মত উজ্জ্বল হবে। যার কান আছে সে শুনুক।</span> </div><div class='s'>গুপ্তধন ও ভালো মুক্তার গল্প। </div><div class='m'> <span class="verse" id="V44">44&#160;</span> <span class='wj'>স্বর্গরাজ্য ক্ষেতের মধ্যে গোপন এমন ভান্ডার এর সমান, যা দেখতে পেয়ে এক ব্যক্তি লুকিয়ে রাখল, পরে আনন্দের আবেগে গিয়ে সব বিক্রি করে সেই জমি কিনল।</span>  <span class="verse" id="V45">45&#160;</span> <span class='wj'>আবার স্বর্গরাজ্য এমন এক বণিকের সমান, যে ভালো ভালো মুক্তার খোঁজ করছিল, </span>  <span class="verse" id="V46">46&#160;</span> <span class='wj'>সে একটি মহামূল্য মুক্তা দেখতে পেয়ে সব বিক্রি করে তা কিনল।</span> </div><div class='s'>টানা জালের গল্প। </div><div class='m'> <span class="verse" id="V47">47&#160;</span> <span class='wj'>আবার স্বর্গরাজ্য এমন এক টানা জালের সমান, যা সমুদ্রে ফেলে দেওয়া হলে সব রকম মাছ সংগ্রহ করল।</span>  <span class="verse" id="V48">48&#160;</span> <span class='wj'>জালটা পরিপূর্ণ হলে লোকে পাড়ে টেনে তুলল, আর বসে বসে ভালগুলো সংগ্রহ করে পাত্রে রাখল এবং খারাপগুলো ফেলে দিল।</span>  <span class="verse" id="V49">49&#160;</span> <span class='wj'>এই ভাবে যুগের শেষে হবে; দূতেরা এসে ধার্ম্মিকদের মধ্য থেকে খারাপদের আলাদা করবেন, </span>  <span class="verse" id="V50">50&#160;</span> <span class='wj'>এবং তাদের আগুনে ফেলে দেবেন; সেই জায়গায় কান্নাকাটি ও দাঁতে দাঁত ঘর্ষণ হবে।</span>  <span class="verse" id="V51">51&#160;</span> <span class='wj'>তোমরা কি এই সব বুঝতে পেরেছ? তাঁরা বললেন হ্যাঁ।</span>  <span class="verse" id="V52">52&#160;</span>তখন তিনি তাঁদের বললেন, <span class='wj'>এই জন্য স্বর্গরাজ্যের বিষয়ে শিক্ষিত প্রত্যেক ধর্মশিক্ষক শিষ্য হয়েছে যারা এমন মানুষ যে তারা ঘরের মালিকের সমান, যে নিজের ভান্ডার থেকে নতুন ও পুরানো জিনিস বের করে।</span> </div><div class='ms'>যীশু নিজের শহরে অগ্রাহ্য হন। </div><div class='m'> <span class="verse" id="V53">53&#160;</span>এই সকল গল্প শেষ করবার পর যীশু সেখান থেকে চলে গেলেন।  <span class="verse" id="V54">54&#160;</span>আর তিনি নিজের দেশে এসে লোকদের সমাজঘরে তাদের উপদেশ দিতে লাগলেন, তাতে তারা চমৎকৃত হয়ে বলল, এর এমন জ্ঞান ও এমন অলৌকিক কাজ সব কোথা থেকে হল?  <span class="verse" id="V55">55&#160;</span>একি ছুতোরের ছেলে না? এর মায়ের নাম কি মরিয়ম না? এবং যাকোব, যোষেফ, শিমোন ও যিহূদা কি এর ভাই না?  <span class="verse" id="V56">56&#160;</span>আর তার বোনেরা কি সবাই আমাদের এখানে নেই? তবে এ কোথা থেকে এই সব পেল? এই ভাবে তারা যীশুকে নিয়ে বাধা পেতে লাগল।  <span class="verse" id="V57">57&#160;</span>কিন্তু যীশু তাদের বললেন, <span class='wj'>নিজের দেশ ও জাতি ছাড়া আর কোথাও ভাববাদী অসম্মানিত হন না।</span>  <span class="verse" id="V58">58&#160;</span>আর তাদের অবিশ্বাসের জন্য তিনি সেখানে প্রচুর অলৌকিক কাজ করলেন না। </div><ul class='tnav'>
<li><a href='index.htm'>মথি</a></li>
<li><a href='MAT12.htm'>&lt;</a></li>
<li><a href='MAT.htm'>13</a></li>
<li><a href='MAT14.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
