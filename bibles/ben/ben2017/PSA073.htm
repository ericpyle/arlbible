<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী গীতসংহিতা 73</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>গীতসংহিতা</a></li>
<li><a href='PSA072.htm'>&lt;</a></li>
<li><a href='PSA.htm'>73</a></li>
<li><a href='PSA074.htm'>&gt;</a></li>
</ul>
<div class="main">
 
<div class='ms'>তৃতীয় বই, গীতসংহিতা 73-89 </div><div class='chapterlabel' id="V0"> 73</div><div class='d'>আসফের সঙ্গীত। </div><div class='p'> <span class="verse" id="V1">1&#160;</span>সত্যিই ঈশ্বর, ইস্রায়েলের পক্ষে মঙ্গলময়, তাদের পক্ষে যাদের হৃদয় বিশুদ্ধ।  <span class="verse" id="V2">2&#160;</span>কিন্তু আমার পা প্রায় টলে গিয়েছিল; আমার পা প্রায় পিছলিয়ে গিয়েছিল।  <span class="verse" id="V3">3&#160;</span>কারণ আমি অহঙ্কারীদের প্রতি হিংসা করেছিলাম, যখন আমি অধার্মিকের বৃদ্ধি দেখলাম।  <span class="verse" id="V4">4&#160;</span>কারণ তাদের মৃত্যু না হওয়া পর্যন্ত তারা যন্ত্রণা পায় না, কিন্তু তারা শক্তিশালী ও খাদ্যে তৃপ্ত।  <span class="verse" id="V5">5&#160;</span>তারা অন্যান্য লোকদের বোঝা থেকে মুক্ত; তারা অন্যান্য লোকেদের মত কষ্ট পায়না।  <span class="verse" id="V6">6&#160;</span>অহঙ্কার তাদের গলার হারের মত, হিংসা তাদের পোশাকের মত।  <span class="verse" id="V7">7&#160;</span>এই ধরনের অবিবেচনা থেকে পাপ উপস্থিত হয়, তাদের হৃদয় থেকে মন্দ চিন্তা বের হয়।  <span class="verse" id="V8">8&#160;</span>তারা বিদ্রুপ করে মন্দ কথা বলে, তারা গর্বের সঙ্গে হিংসার কথা বলে।  <span class="verse" id="V9">9&#160;</span>তারা স্বর্গের বিরুদ্ধে কথা বলে এবং তাদের জিভ পৃথিবীকে প্রদক্ষিণে করে।  <span class="verse" id="V10">10&#160;</span>এই জন্য ঈশ্বরের লোকেরা তাদের দিকে ফেরে এবং তারা <a href="#FN1" class="notemark">*<span class="popup"> তারা প্রচুর জল পান করে </span></a>তাদের মধ্যে কোনো দোষ পায় না।  <span class="verse" id="V11">11&#160;</span>তারা বলে, “ঈশ্বর কি করে জানতে পারবেন? কি ঘটছে সেই বিষয়ে কি ঈশ্বর জানেন?”  <span class="verse" id="V12">12&#160;</span>দেখ এরাই অধার্ম্মিক, এরা চিরকাল নিশ্চিন্তে থেকে সম্পত্তি বৃদ্ধি করছে।  <span class="verse" id="V13">13&#160;</span>নিশ্চয় আমি বৃথাই আমার হৃদয় পরিষ্কার করেছি এবং নিষ্কলঙ্কতায় আমার হাত ধুয়েছি।  <span class="verse" id="V14">14&#160;</span>কারণ আমি সমস্ত দিন ধরে আহত হয়েছি এবং প্রতি সকালে শাস্তি পেয়েছি।  <span class="verse" id="V15">15&#160;</span>যদি আমি বলতাম, “আমি এই বিষয়ে বলব,” তবে আমি, তোমার সন্তানদের বংশের প্রতি বিশ্বাসঘাতকতা করতাম।  <span class="verse" id="V16">16&#160;</span>যদিও আমি এই বিষয়ে বোঝার চেষ্টা করলাম, কিন্তু তা আমার জন্য খুবই কঠিন বিষয় ছিল,  <span class="verse" id="V17">17&#160;</span>তখন আমি ঈশ্বরের পবিত্র স্থানে প্রবেশ করলাম এবং তাদের ভবিষ্যতের বিষয়ে বুঝতে পারলাম।  <span class="verse" id="V18">18&#160;</span>তুমি নিশ্চই তাদেরকে পিছল জায়গায় রাখবে; তুমি তাদেরকে ধ্বংসে নামিয়ে নিয়ে আসছ।  <span class="verse" id="V19">19&#160;</span>তারা এক নিমেষের মধ্যে কিভাবে মরুপ্রান্তে পরিণত হয়! তারা শেষ মুহূর্তে উপস্থিত হয় এবং বিভিন্ন ত্রাসে কেমন ধ্বংস হয়।  <span class="verse" id="V20">20&#160;</span>স্বপ্ন থেকে যেমন একজন জেগে ওঠে তারা ঠিক তেমন; তেমনি হে প্রভু, তুমি যখন জেগে উঠবে তুমিও সেই স্বপ্নের বিষয়ে আর কিছু চিন্তা করবে না।  <span class="verse" id="V21">21&#160;</span>কারণ আমার হৃদয় দুঃখীত হল এবং আমি গভীরভাবে আহত হয়েছি;  <span class="verse" id="V22">22&#160;</span>আমি মূর্খ ও অজ্ঞান, আমি তোমার কাছে পশুর মত অসার ছিলাম।  <span class="verse" id="V23">23&#160;</span>কিন্তু আমি সব দিন তোমার সঙ্গে সঙ্গে আছি; তুমি আমার ডান হাত ধরে রেখেছ।  <span class="verse" id="V24">24&#160;</span>তুমি তোমার উপদেশে আমাকে পরিচালনা করবে এবং শেষে আমাকে মহিমায় গ্রহণ করবে।  <span class="verse" id="V25">25&#160;</span>কিন্তু তুমি ছাড়া স্বর্গে আমার আর কে আছে? পৃথিবীতে তোমাকে ছাড়া পৃথিবীতে আমি আর কোন কিছুর বাসনা করি না।  <span class="verse" id="V26">26&#160;</span>আমার দেহ ও আমার হৃদয় ক্ষয় হচ্ছে, কিন্তু ঈশ্বর চিরকালের জন্য আমার হৃদয়ের শ<a href="#FN2" class="notemark">†<span class="popup"> শৈল </span></a>ক্তি ও আমার অধিকার।  <span class="verse" id="V27">27&#160;</span>যারা তোমার থেকে দূরে থাকে, তারা ধ্বংস হবে; যারা তোমার প্রতি অবিশ্বস্ত তুমি তাদের ধ্বংস করবে।  <span class="verse" id="V28">28&#160;</span>কিন্তু আমার যা করা উচিত তা হল ঈশ্বরের কাছে নিজেকে নিয়ে যাওয়া। আমি প্রভু সদাপ্রভুুকে আমার দূর্গ স্বরূপ বানিয়েছি, আমি তোমার সমস্ত কাজের বিষয়ে বর্ণনা করব। </div><ul class='tnav'>
<li><a href='index.htm'>গীতসংহিতা</a></li>
<li><a href='PSA072.htm'>&lt;</a></li>
<li><a href='PSA.htm'>73</a></li>
<li><a href='PSA074.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V10">73:10</a>
 <span class="ft">তারা প্রচুর জল পান করে </span></p>
<p class="f" id="FN2"><span class="notemark">†</span><a class="notebackref" href="#V26">73:26</a>
 <span class="ft">শৈল </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
