<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী আদিপুস্তক 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>আদিপুস্তক</a></li>
<li><a href='index.htm'>&lt;</a></li>
<li><a href='GEN.htm'>1</a></li>
<li><a href='GEN02.htm'>&gt;</a></li>
</ul>
<div class="main">
<div class='mt'>আদিপুস্তক </div><div class='is'>গ্রন্থস্বত্ব </div><div class='ip'>যিহুদী পরম্পরা এবং অন্যান্য বাইবেলীয় গ্রন্থকারের মধ্যে উল্লেখযোগ্য নাম হলো মোশির, যিনি ছিলেন ভাববাদী এবং ইস্রায়েলের উদ্ধারক, সমগ্র পেন্টাটিউকের লেখক; পুরাতন নিয়মের প্রথম পাঁচ পুস্তকের লেখক। মিশরের রাজকীয় প্রাঙ্গনে তার শিক্ষা (প্রেরিত 7:22) এবং সদাপ্রভুর (ঈশ্বরের পক্ষে হিব্রু নাম) সঙ্গে তার অন্তরঙ্গ সহভাগীতা এই মুখবন্ধ স্বরূপ লেখাকে সমর্থন করে। যীশু স্বয়ং মোশির গ্রন্থস্বত্ব কে সমর্থন করেছেন (যোহন 5:45-47), যেমন অধ্যাপকেরা এবং ফারিসীরা তার দিনের করেছিলেন (মথি 19:7; 22:24)। </div><div class='is'>রচনার সময় এবং স্থান </div><div class='ip'>আনুমাণিক 1446 থেকে 1405 খ্রিষ্টপূর্বাব্দের মধ্যবর্তী সময়। </div><div class='ip'>একটি সম্ভাবনা, এই যে, মোশি সেই বত্সর সম্ভবত এই পুস্তকটি লিখেছিলেন যখন ইস্রায়েলিযরা সীনয় প্রান্তরের মধ্যে শিবির লাগিয়েছিল। </div><div class='is'>গ্রাহক </div><div class='ip'>মনে হয় আদি ইসরায়েলীরা শোতৃবৃন্দ হয়ে থাকবে যারা মিশরের দাসত্ব থেকে উদ্ধার পাওয়ার পর তাদের যাত্রা শুরু করেছিল এবং প্রতিশ্রুত দেশ, কনানে প্রবেশের পূর্বে শেষ করেছিল। </div><div class='is'>উদ্দেশ্য </div><div class='ip'>মোশি তাদের জাতির পারিবারিক ইতিহাস ব্যাখ্যা করতে পুস্তকটি লিখেছিলেন। আদিপুস্তক রচনার মোশির উদ্দেশ্য ছিল এটা ব্যাখ্যা করতে যে কিভাবে জাতিটি এটাকে মিশরের দাসত্বের মধ্যে দেখতে পেয়েছিল (1:8), ব্যাখ্যা করতে কেন সেই দেশ “প্রতিশ্রুত দেশ” ছিল যেখানে তাদের প্রবেশ করার কথা ছিল (17:8), সমস্ত যা কিছু ঘটেছিল তার ওপরে ঈশ্বরের সার্বভৌমত্ব দেখাতে এবং আরও দেখাতে যে মিশরে তাদের দাসত্ব কোনো দুর্ঘটনা ছিল না বরং ঈশ্বরের বৃহৎ পরিকল্পনার অঙ্গ ছিল (15:13-16, 50:20), দেখাতে যে আব্রাহামের ঈশ্বর, ইসহাকের ঈশ্বর এবং যাকোবের ঈশ্বর কেবলমাত্র অনেক ঈশ্বরদের মধ্যে অন্যতম একজন ঈশ্বর ছিলেন না বরং তিনি সেই একই ঈশ্বর ছিলেন যিনি পৃথিবীকে সৃষ্টি করেছিলেন (3:15-16)। ইসরায়েলের ঈশ্বর কেবলমাত্র অনেক ঈশ্বরদের মধ্যে অন্যতম একজন ঈশ্বর ছিলেন না বরং তিনি সেই ঈশ্বর ছিলেন যিনি স্বর্গ এবং পৃথিবীর সর্বোচ্চ সৃষ্টিকর্ত্তা ছিলেন। </div><div class='is'>বিষয় </div><div class='ip'>প্রারম্ভ </div><div class='iot'>রূপরেখা </div><div class='io'>1. সৃষ্টি — 1:1-2:25 </div><div class='io'>2. মানুষের পাপ — 3:1-24 </div><div class='io'>3. আদমের বংশাবলী — 4:1-6:8 </div><div class='io'>4. নোহের বংশাবলী — 6:9-11:32 </div><div class='io'>5. আব্রাহামের ইতিহাস — 12:1-25:18 </div><div class='io'>6. ইসহাকের ইতিহাস এবং তার পুত্রগণ — 25:19-36:43 </div><div class='io'>7. যোষেফের বংশ — 37:1-50:26  
</div><div class='chapterlabel' id="V0"> 1</div><div class='s'>আকাশমন্ডল এবং পৃথ্বীর-সৃষ্টির বিবরণ। </div><div class='p'> <span class="verse" id="V1">1&#160;</span>আদিতে ঈশ্বর আকাশমণ্ডল ও পৃথিবীর সৃষ্টি করলেন।  <span class="verse" id="V2">2&#160;</span>পৃথিবী বিন্যাস বিহীন ও শূন্য ছিল এবং অন্ধকার জলরাশির উপরে ছিল, আর ঈশ্বরের আত্মা জলের উপরে চলাচল করছিলেন।  <span class="verse" id="V3">3&#160;</span>পরে ঈশ্বর বললেন, আলো হোক; তাতে আলো হল।  <span class="verse" id="V4">4&#160;</span>তখন ঈশ্বর আলো উত্তম দেখলেন এবং ঈশ্বর আলো ও অন্ধকার আলাদা করলেন।  <span class="verse" id="V5">5&#160;</span>আর ঈশ্বর আলোর নাম “দিন” ও অন্ধকারের নাম “রাত” রাখলেন। সন্ধ্যা ও সকাল হলে প্রথম দিন হল।  <span class="verse" id="V6">6&#160;</span>পরে ঈশ্বর বললেন, “জলের মধ্যে আকাশ (বায়ুমণ্ডল) হোক ও জলকে দুই ভাগে আলাদা করুক।”  <span class="verse" id="V7">7&#160;</span>ঈশ্বর এই ভাবে বায়ুমণ্ডল করে আকাশের উপরের জল থেকে নীচের জল পৃথক করলেন; তাতে সেরকম হল।  <span class="verse" id="V8">8&#160;</span>পরে ঈশ্বর আকাশের নাম আকাশমণ্ডল রাখলেন। আর সন্ধ্যা ও সকাল হলে দ্বিতীয় দিন হল।  <span class="verse" id="V9">9&#160;</span>পরে ঈশ্বর বললেন, “আকাশমণ্ডলের নীচে অবস্থিত সমস্ত জল এক জায়গায় জমা হোক ও স্থল প্রকাশিত হোক,” তাতে সেরকম হল।  <span class="verse" id="V10">10&#160;</span>তখন ঈশ্বর শুকনো জায়গার নাম ভূমি ও জলরাশির নাম সমুদ্র রাখলেন; আর ঈশ্বর দেখলেন যে, তা উত্তম।  <span class="verse" id="V11">11&#160;</span>পরে ঈশ্বর বললেন, “ভূমি ঘাস, বীজ উত্পন্নকারী ওষধি ও সবীজ গাছপালা তাদের জাতি অনুযায়ী ফলের উৎপাদক ফলের গাছ, ভূমির উপরে উৎপন্ন করুক,” তাতে সেরকম হল।  <span class="verse" id="V12">12&#160;</span>ফলে ভূমি ঘাস, তাদের জাতি অনুযায়ী বীজ উত্পন্নকারী ওষধি, ও তাদের জাতি অনুযায়ী সবীজ ফলের উৎপাদক গাছ, উৎপন্ন করল; আর ঈশ্বর দেখলেন যে, সে সকল ভালো।  <span class="verse" id="V13">13&#160;</span>আর সন্ধ্যা ও সকাল হলে তৃতীয় দিন হল।  <span class="verse" id="V14">14&#160;</span>পরে ঈশ্বর বললেন, “রাত থেকে দিন কে আলাদা করার জন্য আকাশমণ্ডলের বিতানে নক্ষত্র হোক এবং তারা চিহ্নের মতো হোক, ঋতুর জন্য, রাত এবং সময়ের ও বছরের জন্য হোক;  <span class="verse" id="V15">15&#160;</span>এবং পৃথিবীতে আলো দেবার জন্য দীপ বলে আকাশ (বায়ুমণ্ডল) থাকুক,” তাতে সেরকম হল।  <span class="verse" id="V16">16&#160;</span>ঈশ্বর সময়ের উপরে কর্তৃত্ব করতে এক মহাজ্যোতি ও রাতের উপরে কর্তৃত্ব করতে তার থেকেও ছোট এক জ্যোতি, এই দুটি বড় জ্যোতি এবং সমস্ত নক্ষত্র সৃষ্টি করলেন।  <span class="verse" id="V17">17&#160;</span>ঈশ্বর পৃথিবীতে আলো দেবার জন্য তাদেরকে আকাশে স্থাপন করলেন এবং  <span class="verse" id="V18">18&#160;</span>দিন ও রাতের উপরে কর্তৃত্ব করার জন্য এবং আলো থেকে অন্ধকার আলাদা করার জন্য ঈশ্বর ঐ জ্যোতিগুলিকে আকাশে স্থাপন করলেন এবং ঈশ্বর দেখলেন যে, সে সব উত্তম।  <span class="verse" id="V19">19&#160;</span>আর সন্ধ্যা ও সকাল হলে চতুর্থ দিন হল।  <span class="verse" id="V20">20&#160;</span>পরে ঈশ্বর বললেন, “জল নানাজাতীয় জলজ প্রাণীতে প্রাণীময় হোক এবং ভূমির উপরে আকাশে পাখিরা উড়ুক।”  <span class="verse" id="V21">21&#160;</span>তখন ঈশ্বর বৃহৎ জলজ প্রাণীদের ও যে নানাজাতীয় জলজ প্রাণীতে জল প্রাণীময় আছে, সে সবের এবং নানাজাতীয় পাখি সৃষ্টি করলেন। পরে ঈশ্বর দেখলেন যে সে সব উত্তম।  <span class="verse" id="V22">22&#160;</span>আর ঈশ্বর সে সকলকে আশীর্বাদ করে বললেন, “তোমরা ফলবান ও বহুবংশ হও, সমুদ্রের জল পরিপূর্ণ কর এবং পৃথিবীতে পাখিদের বৃদ্ধি হোক।”  <span class="verse" id="V23">23&#160;</span>আর সন্ধ্যা ও সকাল হলে পঞ্চম দিন হল।  <span class="verse" id="V24">24&#160;</span>পরে ঈশ্বর বললেন, “ভূমি নানাজাতীয় প্রাণীতে, অর্থাৎ তাদের জাতি অনুযায়ী পশুপাল, সরীসৃপ ও বন্য পশু সৃষ্টি করুক; তাতে সেরকম হল।”  <span class="verse" id="V25">25&#160;</span>ফলে ঈশ্বর নিজের নিজের জাতি অনুযায়ী বন্য পশু ও নিজের নিজের জাতি অনুযায়ী পশুপাল ও নিজের নিজের জাতি অনুযায়ী যাবতীয় ভূচর সরীসৃপ সৃষ্টি করলেন; আর ঈশ্বর দেখলেন যে, সে সব উত্তম।  <span class="verse" id="V26">26&#160;</span>পরে ঈশ্বর বললেন, “আমরা আমাদের প্রতিমূর্ত্তিতে, আমাদের সঙ্গে মিল রেখে মানুষ সৃষ্টি করি; আর তারা সমুদ্রের মাছদের ওপরে, আকাশের পাখিদের ওপরে, পশুদের ওপরে, সমস্ত পৃথিবীর ওপরে ও ভূমিতে চলাচলকারী যাবতীয় সরীসৃপের ওপরে কর্তৃত্ব করুক।” </div><div class='q'> <span class="verse" id="V27">27&#160;</span>পরে ঈশ্বর নিজের প্রতিমূর্ত্তিতে মানুষকে সৃষ্টি করলেন; </div><div class='q2'>ঈশ্বরের প্রতিমূর্তিতেই তাকে সৃষ্টি করলেন, </div><div class='q3'>পুরুষ ও স্ত্রী করে তাদেরকে সৃষ্টি করলেন। </div><div class='p'> <span class="verse" id="V28">28&#160;</span>পরে ঈশ্বর তাদেরকে আশীর্বাদ করলেন; ঈশ্বর বললেন, “তোমরা ফলবান ও বহুবংশ হও এবং পৃথিবী পরিপূর্ণ ও কর্তৃত্ব কর, আর সমুদ্রের মাছদের ওপরে, আকাশের পাখিদের ওপরে এবং ভূমিতে গমনশীল যাবতীয় জীবজন্তুর ওপরে কর্তৃত্ব কর।”  <span class="verse" id="V29">29&#160;</span>ঈশ্বর আরও বললেন, “দেখ, আমি সমস্ত পৃথিবীতে অবস্থিত যাবতীয় বীজৎপাদক ওষধি ও যাবতীয় সবীজ ফলদায়ী বৃক্ষ তোমাদেরকে দিলাম, তা তোমাদের খাদ্য হবে।”  <span class="verse" id="V30">30&#160;</span>আর ভূমিতে চরাচর যাবতীয় পশু ও আকাশের যাবতীয় পাখি ও ভূমিতে বুকে হেঁটে চলা যাবতীয় কীট, এই সব প্রাণীর আহারের জন্য সবুজ গাছপালা সকল দিলাম। তাতে সেরকম হল।  <span class="verse" id="V31">31&#160;</span>পরে ঈশ্বর নিজের তৈরী সব জিনিসের প্রতি দেখলেন, আর দেখলেন, সে সবই খুবই ভালো। আর সন্ধ্যা ও সকাল হলে ষষ্ঠ দিন হল। </div><ul class='tnav'>
<li><a href='index.htm'>আদিপুস্তক</a></li>
<li><a href='index.htm'>&lt;</a></li>
<li><a href='GEN.htm'>1</a></li>
<li><a href='GEN02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
