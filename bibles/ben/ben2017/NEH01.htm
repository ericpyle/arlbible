<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী নহিমিয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>নহিমিয়</a></li>
<li><a href='EZR10.htm'>&lt;</a></li>
<li><a href='NEH.htm'>1</a></li>
<li><a href='NEH02.htm'>&gt;</a></li>
</ul>
<div class="main">
<div class='mt'>নহিমিয় </div><div class='is'>গ্রন্থস্বত্ব </div><div class='ip'>যিহুদী পরম্পরা স্বয়ং নহিমিয়কে (সদাপ্রভু শক্তি দেন) এই ঐতিহাসিক পুস্তকের প্রাথমিক গ্রন্থকার রূপে চিহ্নিত করে। পুস্তকটির বেশীরভাগ অংশ প্রথম-পুরুষ প্রেক্ষাপটে লিখিত হয়েছিল। তার যৌবন এবং পৃষ্ঠভূমি সম্পর্কে কোনো কিছুই জানা যায় না; পার্সিয়ান রাজকীয় বিচারলয়ে রাজা অর্তক্ষস্তর ব্যক্তিগত পানপাত্র-বাহক রূপে কর্মরত অবস্থায় এক সাবালক রূপে তার সাথে আমাদের সাক্ষাত হয় (নহিমিয় 1:11-2:1)। নহিমিয় পুস্তকটিকে ইষ্রা পুস্তকের জের হিসাবে অধ্যয়ন করা যেতে পারে, এবং কতিপয় পন্ডিতগণ বিশ্বাস করেন যে দুইটি পুস্তক আসলে একটিই ছিল। </div><div class='is'>রচনার সময় এবং স্থান </div><div class='ip'>আনুমাণিক 457 থেকে 400 খ্রিষ্টপূর্বাব্দের মধ্যবর্তী সময়। </div><div class='ip'>পুস্তকটি যিহুদাতে লেখা হয়েছিল, সম্ভবতঃ যিরুশালেমে, পার্সিয়ান দিন কালের মধ্যে কোনো দিনের, বাবিলের থেকে প্রত্যাবর্তনের পরে। </div><div class='is'>গ্রাহক </div><div class='ip'>নহিমিয়র ইচ্ছুক শ্রোতৃমন্ডলী ছিল ইস্রায়েলীদের প্রজন্ম সমূহ যারা বাবিলের নির্বাসন থেকে প্রত্যাবর্তন করেছিল। </div><div class='is'>উদ্দেশ্য </div><div class='ip'>গ্রন্থকার স্পষ্টভাবে চেয়েছিলেন তার পাঠকবৃন্দ জানুক তাঁর মনোনীত লোকেদের প্রতি ঈশ্বরের ক্ষমতা এবং প্রেমকে এবং তাঁর প্রতি তাদের নিয়ম সম্বন্ধীয় দায়িত্ব সমূহকে। ঈশ্বর প্রার্থনার উত্তর দেন। তিনি তার লোকেদের জীবন সম্বন্ধে উত্সাহ গ্রহণ করেন, তাদের যা প্রয়োজন তা পূরণ করেন যারা তার আজ্ঞা সমূহকে মান্য করে। লোকেদের অবশ্যই একসাথে কার্য করা এবং তাদের সম্পদ সমূহ কে নিজেদের মধ্যে ভাগ করে নেওয়া উচিত। ঈশ্বরের অনুগামীদের জীবনে স্বার্থপরতার কোনো স্থান নেই। নহিমিয় ধনীদের এবং সৎ লোকেদের স্মরণ করিয়ে দেন তারা যেন দরিদ্রদের থেকে কোনোরকম সুবিধা গ্রহণ না করেন। </div><div class='is'>বিষয় </div><div class='ip'>পুনর্নির্মাণ </div><div class='iot'>রূপরেখা </div><div class='io'>1. রাজ্যপাল রূপে নহিমিয়র প্রথম কার্যকাল — 1:1-12:47 </div><div class='io'>2. রাজ্যপাল রূপে নহিমিয়র দ্বিতীয় কার্যকাল — 13:1-31  
</div><div class='chapterlabel' id="V0"> 1</div><div class='s'>নহিমিয়ের প্রার্থনা। </div><div class='p'> <span class="verse" id="V1">1&#160;</span>কুড়ি বছরের কিশ্‌লেব মাসে<a href="#FN1" class="notemark">*<span class="popup"> কিশলেব অথবা কিষলেব বাবিলীয় ক্যালেন্ডার অনুসারে নবম মাস ছিল, হিব্রু ক্যালেন্ডার অনুসারে এটা নভেম্বরের মধ্যিখান থেকে ডিসেম্বরের মধ্যিখান পর্যন্ত ছিল </span></a> আমি শূশন<a href="#FN2" class="notemark">†<span class="popup"> 465 থেকে 425 খ্রীষ্টপূর্বাব্দের বছর গুলোতে পারস্যের রাজা প্রথম অর্তক্ষস্ত্রর রাজত্বে নহিমিয় শুশনের রাজপ্রাসাদে বাস করছিল যা ইলোম দেশের রাজধানী শহর ছিল </span></a> রাজধানীতে ছিলাম।  <span class="verse" id="V2">2&#160;</span>তখন হনানি নামে আমার ভাইদের মধ্যে একজন যিহূদা থেকে কিছু লোকের সঙ্গে আসলে আমি তাদেরকে বন্দী অবস্থা থেকে বেঁচে যাওয়া, রক্ষা পাওয়া ইহুদীদের ও যিরুশালেমের বিষয়ে জিজ্ঞাসা করলাম।  <span class="verse" id="V3">3&#160;</span>তখন তারা আমাকে বলল, “সেই বেঁচে থাকা লোকেরা অর্থাৎ যারা বন্দী অবস্থা থেকে বেঁচে গিয়ে সেই প্রদেশে আছে, তারা খুব খারাপ ও মর্যাদাহীন অবস্থায় আছে এবং যিরুশালেমের দেওয়াল ভাঙ্গা ও তার দরজা সব আগুনে পুড়ে আছে।”  <span class="verse" id="V4">4&#160;</span>এই কথা শুনে আমি কিছুদিন বসে কাঁদলাম ও শোক করলাম এবং স্বর্গের ঈশ্বরের সামনে উপবাস ও প্রার্থনা করলাম।  <span class="verse" id="V5">5&#160;</span>আমি বললাম, “অনুরোধ করি, হে সদাপ্রভু, স্বর্গের ঈশ্বর, তুমি মহান ও ভয়ঙ্কর ঈশ্বর; যারা তোমাকে ভালবাসে ও তোমার আদেশ পালন করে, তাদের জন্য তুমি নিয়ম ও দয়া পালন করে থাক।  <span class="verse" id="V6">6&#160;</span>এখন তোমার দাসের প্রার্থনা শোনার জন্য তোমার কান সজাগ ও চোখ খোলা থাকুক। এখন আমি তোমার দাস ইস্রায়েলীয়দের জন্য দিন রাত তোমার কাছে প্রার্থনা করছি এবং ইস্রায়েলীয়দের পাপ সব স্বীকার করছি; বাস্তবে আমরা তোমার বিরুদ্ধে পাপ করেছি; আমি ও আমার বাবার বংশও পাপ করেছি।  <span class="verse" id="V7">7&#160;</span>আমরা তোমার বিরুদ্ধে খুব অন্যায় কাজ করেছি; তুমি নিজের দাস মোশিকে যে সব আজ্ঞা, নিয়ম ও শাসন আদেশ করেছিলে, তা আমরা পালন করিনি।  <span class="verse" id="V8">8&#160;</span>অনুরোধ করি, তুমি নিজের দাস মোশির প্রতি আদেশ দেওয়া এই কথা মনে কর, যেমন, ‘তোমরা আমার সত্য অমান্য করলে আমি তোমাদেরকে জাতিদের মধ্যে ছিন্নভিন্ন করব।  <span class="verse" id="V9">9&#160;</span>কিন্তু যদি তোমরা আমার কাছে ফিরে আস এবং আমার আদেশ পালন ও সেই অনুযায়ী কাজ কর, যদি তোমাদের বন্দীদশায় থাকা লোকেরা আকাশের শেষভাগে ছড়িয়ে পড়লেও আমি সেখান থেকে তাদেরকে জড়ো করব এবং নিজের নামের বসবাসের জন্য যে জায়গা বেছেছি, সেই জায়গায় তাদেরকে আনব।’  <span class="verse" id="V10">10&#160;</span>এরা তোমার দাস এবং তোমার প্রজা, যাদেরকে তুমি তোমার ক্ষমতায় ও শক্তিশালী হাতে মুক্ত করেছ।  <span class="verse" id="V11">11&#160;</span>হে প্রভু, মিনতি করি, আজ তোমার এই দাসের প্রার্থনাতে কান দাও; আর অনুরোধ করি, আজ তোমার এই দাসকে সফল কর ও এই ব্যক্তির সামনে দয়া কর।” আমি রাজার পানপাত্রবাহক ছিলাম। </div><ul class='tnav'>
<li><a href='index.htm'>নহিমিয়</a></li>
<li><a href='EZR10.htm'>&lt;</a></li>
<li><a href='NEH.htm'>1</a></li>
<li><a href='NEH02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V1">1:1</a>
 <span class="ft">কিশলেব অথবা কিষলেব বাবিলীয় ক্যালেন্ডার অনুসারে নবম মাস ছিল, হিব্রু ক্যালেন্ডার অনুসারে এটা নভেম্বরের মধ্যিখান থেকে ডিসেম্বরের মধ্যিখান পর্যন্ত ছিল </span></p>
<p class="f" id="FN2"><span class="notemark">†</span><a class="notebackref" href="#V1">1:1</a>
 <span class="ft">465 থেকে 425 খ্রীষ্টপূর্বাব্দের বছর গুলোতে পারস্যের রাজা প্রথম অর্তক্ষস্ত্রর রাজত্বে নহিমিয় শুশনের রাজপ্রাসাদে বাস করছিল যা ইলোম দেশের রাজধানী শহর ছিল </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
