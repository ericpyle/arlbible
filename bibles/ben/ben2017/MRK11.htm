<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মার্ক 11</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মার্ক</a></li>
<li><a href='MRK10.htm'>&lt;</a></li>
<li><a href='MRK.htm'>11</a></li>
<li><a href='MRK12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>যীশুর যিরূশালেমে প্রবেশ </div><div class='p'> <span class="verse" id="V1">1&#160;</span>পরে যখন তাঁরা যিরূশালেমের কাছে জৈতুন পাহাড়ে বৈৎফগী গ্রামে ও বৈথনিয়া গ্রামে এলেন, তখন তিনি নিজের শিষ্যদের মধ্য দুই জনকে পাঠিয়ে দিলেন, </div><div class='p'> <span class="verse" id="V2">2&#160;</span>তাদের বললেন, <span class='wj'>“তোমরা সামনের ঐ গ্রামে যাও; গ্রামে ঢোকা মাত্রই মুখে দেখবে একটি গাধার বাচ্চা বাঁধা আছে, যার ওপরে কোন মানুষ কখনও বসেনি; সেটাকে খুলে আন।”</span> </div><div class='p'> <span class="verse" id="V3">3&#160;</span> <span class='wj'>আর যদি কেউ তোমাদেরকে বলে, এ কাজ কেন করছ? তবে বল, এটাকে আমাদের প্রভুর দরকার আছে; সে তখনই গাধাটাকে এখানে পাঠিয়ে দেবে।</span> </div><div class='p'> <span class="verse" id="V4">4&#160;</span>তখন তারা গিয়ে দেখতে পেলো, একটি গাধার বাচ্চা দরজার কাছাকাছি বাইরে বাঁধা রয়েছে, আর তারা তাকে খুলতে লাগলো। </div><div class='p'> <span class="verse" id="V5">5&#160;</span>এবং সেখানে যারা দাঁড়িয়েছিল তাদের ভিতরে কেউ কেউ বলল, গাধার বাচ্চাটাকে খুলে কি করছ? </div><div class='p'> <span class="verse" id="V6">6&#160;</span>যীশু শিষ্যদের যেমন আদেশ দিয়েছিলেন, তারা লোকদেরকে সেই রকম বলল, আর তারা তাদেরকে সেটা নিয়ে যেতে দিল। </div><div class='p'> <span class="verse" id="V7">7&#160;</span>তারপর শিষ্যরা গাধার বাচ্চাটিকে যীশুর কাছে এনে তার ওপরে নিজেদের কাপড় পেতে দিলেন; আর যীশু তার ওপরে বসলেন। </div><div class='p'> <span class="verse" id="V8">8&#160;</span>তারপর লোকেরা নিজের নিজের কাপড় রাস্তায় পেতে দিল ও অন্য লোকেরা বাগান থেকে ডালপালা কেটে এনে পথে ছড়িয়ে দিল। </div><div class='p'> <span class="verse" id="V9">9&#160;</span>আর যে সমস্ত লোক তাঁর আগে ও পেছনে যাচ্ছিল, তারা খুব জোরে চেঁচিয়ে বোলতে লাগলো, হোশান্না! ধন্য, যিনি প্রভুর নামে আসছেন! </div><div class='p'> <span class="verse" id="V10">10&#160;</span>ধন্য যে স্বর্গরাজ্য আসছে আমাদের পিতা দায়ূদের রাজ্য উচ্চ স্থানে হোশান্না। </div><div class='p'> <span class="verse" id="V11">11&#160;</span>পরে তিনি যিরূশালেমে এসে মন্দিরে গেলেন, চারপাশের সব কিছু দেখতে দেখতে বেলা শেষ হয়ে এলে সেই বারো জনের সঙ্গে বের হয়ে বৈথনিয়াতে চলে গেলেন। </div><div class='s'>বিশ্বাসযুক্ত প্রার্থনার বিষয় শিক্ষা। </div><div class='p'> <span class="verse" id="V12">12&#160;</span>পরের দিন তাঁরা বৈথনিয়া থেকে বেরিয়ে আসার পর যীশুর খিদে পেলো; </div><div class='p'> <span class="verse" id="V13">13&#160;</span>কিছু দূর থেকে পাতায় ভরা একটা ডুমুরগাছ তিনি দেখতে পেলেন, যখন তিনি গাছটা দেখতে এগিয়ে গেলেন তখন দেখলেন শুধু পাতা ছাড়া আর কোনো ফল নেই; কারণ তখন ডুমুর ফলের দিন ছিল না। </div><div class='p'> <span class="verse" id="V14">14&#160;</span>তিনি গাছটির দিকে তাকিয়ে বললেন, <span class='wj'>এখন থেকে আর কেউ কখনও তোমার ফল খাবে না।</span> একথা তাঁর শিষ্যরা শুনতে পেলো। </div><div class='p'> <span class="verse" id="V15">15&#160;</span>পরে তাঁরা যিরূশালেমে এলেন, পরে যীশু ঈশ্বরের উপাসনা গৃহে প্রবেশ করলেন এবং যত লোক মন্দিরে কেনা বেচা করছিল, সেই সবাইকে বের করে দিতে লাগলেন এবং যারা টাকা বদল করার জন্য টেবিল সাজিয়ে বসেছিল ও যারা পায়রা বিক্রি করছিল, তাদের সব কিছু উল্টিয়ে ফেললেন, </div><div class='p'> <span class="verse" id="V16">16&#160;</span>আর মন্দিরের ভেতর দিয়ে কাউকে কোন জিনিস নিয়ে যেতে দিলেন না। </div><div class='p'> <span class="verse" id="V17">17&#160;</span>আর তিনি শিষ্যদের শিক্ষা দিলেন এবং বললেন, <span class='wj'>এটা কি লেখা নেই, “আমার ঘরকে সব জাতির প্রার্থনার ঘর বলা যাবে”? কিন্তু তোমরা এটাকে “ডাকাতদের গুহায় পরিণত করেছো।”</span> </div><div class='p'> <span class="verse" id="V18">18&#160;</span>একথা শুনে প্রধান যাজক ও ব্যবস্থার শিক্ষকরা তাঁকে কিভাবে মেরে ফেলবে, তারই চেষ্টা করতে লাগলো; কারণ তারা তাঁকে ভয় করত, কারণ তাঁর শিক্ষায় সব লোক অবাক হয়েছিল। </div><div class='p'> <span class="verse" id="V19">19&#160;</span>সন্ধ্যেবেলায় তাঁরা শহরের বাইরে যেতেন। </div><div class='s'>ডুমুর গাছটি শুকিয়ে গেল। </div><div class='p'> <span class="verse" id="V20">20&#160;</span>সকালবেলায় তাঁরা যেতে যেতে দেখলেন, সেই ডুমুরগাছটী শেকড় সহ শুকিয়ে গেছে। </div><div class='p'> <span class="verse" id="V21">21&#160;</span>তখন পিতর আগের কথা মনে করে তাঁকে বললেন, গুরুদেব, দেখুন, আপনি যে ডুমুরগাছটিকে অভিশাপ দিয়েছিলেন, সেটি শুকিয়ে গেছে। </div><div class='p'> <span class="verse" id="V22">22&#160;</span> <span class='wj'>যীশু তাদেরকে বললেন, ঈশ্বরে বিশ্বাস রাখ।</span> </div><div class='p'> <span class="verse" id="V23">23&#160;</span> <span class='wj'>আমি তোমাদের সত্যি কথা বলছি যে কেউ এই পর্বতকে বলে সরে সমুদ্রে গিয়ে পড়, এবং মনে মনে সন্দেহ না করে, কিন্তু বিশ্বাস করে যে, যা তিনি বললেন তা ঘটবে, তবে তার জন্য তাই হবে।</span> </div><div class='p'> <span class="verse" id="V24">24&#160;</span> <span class='wj'>এই জন্য আমি তোমাদের বলি, যা কিছু তোমরা প্রার্থনা করো ও চাও, বিশ্বাস কর যে, তা পেয়েছ, তাতে তোমাদের জন্য তাই হবে।</span> </div><div class='p'> <span class="verse" id="V25">25-26&#160;</span> <span class='wj'>আর তোমরা যখনই প্রার্থনা করতে দাঁড়াও, যদি কারোর বিরুদ্ধে তোমাদের কোন কথা থাকে, তাকে ক্ষমা কোর; যেন তোমাদের স্বর্গস্থ পিতাও তোমাদের সব পাপ ক্ষমা করেন।</span> </div><div class='s'>যীশুর ক্ষমতা বিষয়ক শিক্ষা। </div><div class='p'> <span class="verse" id="V27">27&#160;</span>পরে তাঁরা আবার যিরূশালেমে এলেন; আর যীশু মন্দিরের ভেতরে বেড়াচ্ছেন সে দিনের প্রধান যাজকেরা, ব্যবস্থার শিক্ষকেরা ও লোকদের প্রাচীনেরা তাঁর কাছে এসে বলল, </div><div class='p'> <span class="verse" id="V28">28&#160;</span>“তুমি কোন ক্ষমতায় এই সব করছ? আর কেই বা তোমাকে এই সব করার ক্ষমতা দিয়েছে?” </div><div class='p'> <span class="verse" id="V29">29&#160;</span>যীশু উত্তরে তাদের বললেন, <span class='wj'>আমিও তোমাদের একটি কথা জিজ্ঞাসা করব, যদি তোমরা আমাকে উত্তর দাও তাহলে আমি তোমাদের বলবো, কোন ক্ষমতায় আমি এসব করছি।</span> </div><div class='p'> <span class="verse" id="V30">30&#160;</span> <span class='wj'>যোহনের বাপ্তিষ্ম কি স্বর্গরাজ্য থেকে হয়েছিল, না মানুষের থেকে? আমাকে সে কথার উত্তর দাও।</span> </div><div class='p'> <span class="verse" id="V31">31&#160;</span>তখন তারা নিজেদের মধ্যে আলোচনা করে বলল, যদি বলি স্বর্গ থেকে, তাহলে এ আমাদেরকে বলবে, তবে তোমরা তাঁকে বিশ্বাস কর নি কেন? </div><div class='p'> <span class="verse" id="V32">32&#160;</span>আবার যদি বলি, মানুষের কাছ থেকে তবে? তাঁরা লোকদের ভয় করতেন, কারণ সবাই যোহনকে সত্যি একজন ভাববাদী বোলে মনে করত। </div><div class='p'> <span class="verse" id="V33">33&#160;</span>তখন তারা যীশুকে বললেন, আমরা জানি না। তখন যীশু তাদের বললেন, <span class='wj'>তবে আমিও কি ক্ষমতায় এসব করছি, তোমাদের বলব না।</span> </div><ul class='tnav'>
<li><a href='index.htm'>মার্ক</a></li>
<li><a href='MRK10.htm'>&lt;</a></li>
<li><a href='MRK.htm'>11</a></li>
<li><a href='MRK12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
