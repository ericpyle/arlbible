<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মথি 26</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মথি</a></li>
<li><a href='MAT25.htm'>&lt;</a></li>
<li><a href='MAT.htm'>26</a></li>
<li><a href='MAT27.htm'>&gt;</a></li>
</ul>
<div class="main">
 
<div class='chapterlabel' id="V0"> 26</div><div class='s'>যীশুর শেষ দুঃখভোগ ও মৃত্যু। </div><div class='p'> <span class="verse" id="V1">1&#160;</span>তখন যীশু এই সমস্ত কথা শেষ করলেন এবং তিনি তাঁর শিষ্যদের বললেন,  <span class="verse" id="V2">2&#160;</span> <span class='wj'>“তোমরা জান, দুই দিন পরে নিস্তারপর্ব্ব আসছে, আর মনুষ্যপুত্র ক্রুশে বিদ্ধ হবার জন্য সমর্পিত হবেন।”</span>  <span class="verse" id="V3">3&#160;</span>তখন প্রধান যাজকেরা ও লোকদের প্রাচীনেরা কায়াফা মহাযাজকের বাড়ির প্রাঙ্গণে একত্র হল,  <span class="verse" id="V4">4&#160;</span>আর এই ষড়যন্ত্র করল, যেন ছলে যীশুকে ধরে বধ করতে পারে।  <span class="verse" id="V5">5&#160;</span>কিন্তু তারা বলল, “পর্বের দিন নয়, যদি লোকদের মধ্যে গন্ডগোল বাধে।” </div><div class='s'>যীশুর অভিষেক। </div><div class='p'> <span class="verse" id="V6">6&#160;</span>যীশু তখন বৈথনিয়ায় শিমোনের বাড়িতে ছিলেন, যে একজন কুষ্ঠরোগী ছিল,  <span class="verse" id="V7">7&#160;</span>তখন একটি মহিলা শ্বেত পাথরের পাত্রে খুব মূল্যবান সুগন্ধি তেল নিয়ে তাঁর কাছে এলো এবং তিনি খেতে বসলে তাঁর মাথায় সেই তেল ঢেলে দিল।  <span class="verse" id="V8">8&#160;</span>কিন্তু এই সব দেখে শিষ্যেরা বিরক্ত হয়ে বললেন, “এ অপচয়ের কারণ কি?  <span class="verse" id="V9">9&#160;</span>এই তেল অনেক টাকায় বিক্রি করে তা দরিদ্রদেরকে দেওয়া যেত।”  <span class="verse" id="V10">10&#160;</span>কিন্তু যীশু, এই সব বুঝতে পেরে তাঁদের বললেন, <span class='wj'>“এই মহিলাটিকে কেন দুঃখ দিচ্ছ? এ তো আমার জন্য ভালো কাজ করল।</span>  <span class="verse" id="V11">11&#160;</span> <span class='wj'>কারণ দরিদ্ররা তোমাদের কাছে সব দিন ই আছে, কিন্তু তোমরা আমাকে সবদিন পাবে না।</span>  <span class="verse" id="V12">12&#160;</span> <span class='wj'>তাই আমার দেহের উপরে এই সুগন্ধি তেল ঢেলে দেওয়াতে এ আমার সমাধির উপযোগী কাজ করল।</span>  <span class="verse" id="V13">13&#160;</span> <span class='wj'>আমি তোমাদের সত্যি বলছি, সমস্ত জগতে যে কোন জায়গায় এই সুসমাচার প্রচারিত হবে, সেই জায়গায় এর এই কাজের কথাও একে মনে রাখার জন্য বলা হবে।”</span> </div><div class='s'>যিহূদা যীশুর প্রতি বিশ্বাসঘাতকতার জন্য সম্মত হলো। </div><div class='p'> <span class="verse" id="V14">14&#160;</span>তখন বারো জনের মধ্যে একজন, যাকে ঈষ্করিয়োতীয় যিহূদা বলা হয়, সে প্রধান যাজকদের কাছে গিয়ে বলল,  <span class="verse" id="V15">15&#160;</span>“আমাকে কি দিতে চান, বলুন, আমি তাঁকে আপনাদের হাতে সমর্পণ করব।” তারা তাকে ত্রিশটা রূপার মুদ্রা গুনে দিল।  <span class="verse" id="V16">16&#160;</span>আর সেই দিন থেকে সে তাঁকে ধরিয়ে দাওয়ার জন্য সুযোগ খুঁজতে লাগল। </div><div class='s'>নিস্তারপর্ব্ব পালন ও প্রভুর ভোজ স্থাপন। </div><div class='p'> <span class="verse" id="V17">17&#160;</span>পরে তাড়ীশূন্য (খামির বিহীন) রুটি র পর্বের প্রথম দিন শিষ্যেরা যীশুর কাছে এসে জিজ্ঞাসা করলেন, “আপনার জন্য আমরা কোথায় নিস্তারপর্ব্বের ভোজ প্রস্তুত করব? আপনার ইচ্ছা কি?”  <span class="verse" id="V18">18&#160;</span> <span class='wj'>তিনি বললেন, “তোমরা শহরের অমুক ব্যক্তির কাছে যাও, আর তাকে বল, গুরু বলছেন, আমার দিন সন্নিকট, আমি তোমারই বাড়িতে আমার শিষ্যদের সঙ্গে নিস্তারপর্ব্ব পালন করব।”</span>  <span class="verse" id="V19">19&#160;</span>তাতে শিষ্যেরা যীশুর আদেশ মতো কাজ করলেন, ও নিস্তারপর্ব্বের ভোজ প্রস্তুত করলেন।  <span class="verse" id="V20">20&#160;</span>পরে সন্ধ্যা হলে তিনি সেই বারো জন শিষ্যের সঙ্গে খেতে বসলেন।  <span class="verse" id="V21">21&#160;</span>আর তাঁদের খাওয়ার দিনের বললেন, <span class='wj'>“আমি তোমাদের সত্যি বলছি, তোমাদের মধ্যে একজন আমার সঙ্গে বিশ্বাসঘাতকতা করবে।”</span>  <span class="verse" id="V22">22&#160;</span>তখন তাঁরা অত্যন্ত দুঃখিত হলো এবং প্রত্যেক জন তাঁকে বলতে লাগলেন, “প্রভু, সে কি আমি?”  <span class="verse" id="V23">23&#160;</span>তিনি বললেন, <span class='wj'>“যে আমার সঙ্গে খাবারপাত্রে হাত ডুবাল, সেই আমার সঙ্গে বিশ্বাসঘাতকতা করবে।”</span>  <span class="verse" id="V24">24&#160;</span> <span class='wj'>মনুষ্যপুত্রের বিষয়ে যেমন লেখা আছে, তেমনি তিনি যাবেন, কিন্তু ধিক সেই ব্যক্তিকে, যার মাধ্যমে মনুষ্যপুত্রকে ধরিয়ে দেওয়া হবে, সেই মানুষের জন্ম না হলেই তার পক্ষে ভাল ছিল।</span>  <span class="verse" id="V25">25&#160;</span>তখন যে তাঁকে ধরিয়ে দেবে, সেই যিহূদা বলল, “গুরু, সে কি আমি?” তিনি বললেন, <span class='wj'>“তুমিই বললে।”</span>  <span class="verse" id="V26">26&#160;</span>পরে তাঁরা খাবার খাচ্ছেন, এমন দিনের যীশু রুটি নিয়ে ধন্যবাদ দিয়ে ভাঙলেন এবং শিষ্যদের দিলেন, আর বললেন, <span class='wj'>“নাও, খাও, এটা আমার শরীর।”</span>  <span class="verse" id="V27">27&#160;</span>পরে তিনি পানপাত্র নিয়ে ধন্যবাদ দিয়ে তাঁদের দিয়ে বললেন, <span class='wj'>“তোমরা সবাই এর থেকে পান কর, </span>  <span class="verse" id="V28">28&#160;</span> <span class='wj'>কারণ এটা আমার রক্ত, নতুন নিয়মের রক্ত, যা অনেকের জন্য, পাপ ক্ষমার জন্য ঝরবে।”</span>  <span class="verse" id="V29">29&#160;</span> <span class='wj'>আর আমি তোমাদের বলছি, “এখন থেকে সেই দিন পর্যন্ত আমি এই আঙুরের রস পান করব না, যত দিন না আমি আমার পিতার রাজ্যে প্রবেশ করি ও তোমাদের সাথে নতুন আঙুরের রস পান করি।”</span>  <span class="verse" id="V30">30&#160;</span>পরে তাঁরা প্রশংসা গান করতে করতে, জৈতুন পর্বতে গেলেন। </div><div class='s'>পিতরের অস্বীকারের ভবিষ্যবাণী। </div><div class='p'> <span class="verse" id="V31">31&#160;</span>তখন যীশু তাঁদের বললেন, <span class='wj'>“এই রাতে তোমরা সবাই আমাতে বাধা পাবে (অর্থাৎ তোমরা আমাকে ত্যাগ করবে),” কারণ লেখা আছে, </span> </div><div class='q'><span class='wj'>“আমি মেষ পালককে আঘাত করব, </span> </div><div class='q2'><span class='wj'>তাতে মেষেরা চারিদিকে ছড়িয়ে পড়বে।”</span> </div><div class='m'> <span class="verse" id="V32">32&#160;</span> <span class='wj'>কিন্তু আমি মৃত্যু থেকে জীবিত হবার পরে আমি তোমাদের আগে গালীলে যাব।</span>  <span class="verse" id="V33">33&#160;</span>পিতর তাঁকে বললেন, “যদি সবাই আপনাকে ছেড়েও চলে যায়, আমি কখনও ছাড়বনা।”  <span class="verse" id="V34">34&#160;</span>যীশু তাঁকে বললেন, <span class='wj'>“আমি তোমাকে সত্যি বলছি, এই রাতে মোরগ ডাকার আগে তুমি তিনবার আমাকে অস্বীকার করবে।”</span>  <span class="verse" id="V35">35&#160;</span>পিতর তাঁকে বললেন, “যদি আপনার সঙ্গে মরতেও হয়, তবু কোন মতেই আপনাকে অস্বীকার করব না।” সেই রকম সব শিষ্যই বললেন। </div><div class='s'>গেৎশিমানী বাগানে যীশুর মর্ম্মান্তিক দুঃখ। </div><div class='p'> <span class="verse" id="V36">36&#160;</span>তখন যীশু তাঁদের সঙ্গে গেৎশিমানী নামে এক জায়গায় গেলেন, আর তাঁর শিষ্যদের বললেন, <span class='wj'>“আমি যতক্ষণ ওখানে গিয়ে প্রার্থনা করি, ততক্ষণ তোমরা এখানে বসে থাক।”</span>  <span class="verse" id="V37">37&#160;</span>পরে তিনি পিতরকে ও সিবদিয়ের দুই ছেলেকে সঙ্গে নিয়ে গেলেন, আর দুঃখার্ত্ত ও ব্যাকুল হতে লাগলেন।  <span class="verse" id="V38">38&#160;</span>তখন তিনি তাঁদের বললেন, <span class='wj'>“আমার প্রাণ মরণ পর্যন্ত দুঃখার্ত্ত হয়েছে, তোমরা এখানে থাক, আমার সঙ্গে জেগে থাক।”</span>  <span class="verse" id="V39">39&#160;</span>পরে তিনি একটু আগে গিয়ে উপুড় হয়ে পড়ে প্রার্থনা করে বললেন, <span class='wj'>“হে আমার পিতা, যদি এটা সম্ভব হয়, তবে এই দুঃখের পানপাত্র আমার কাছে থেকে দূরে যাক, আমার ইচ্ছামত না হোক, কিন্তু তোমার ইচ্ছামত হোক।”</span>  <span class="verse" id="V40">40&#160;</span>পরে তিনি সেই শিষ্যদের কাছে গিয়ে দেখলেন, তাঁরা ঘুমিয়ে পড়েছেন, আর তিনি পিতরকে বললেন, <span class='wj'>“একি? এক ঘন্টাও কি আমার সঙ্গে জেগে থাকতে তোমাদের শক্তি হল না?”</span>  <span class="verse" id="V41">41&#160;</span> <span class='wj'>জেগে থাক ও প্রার্থনা কর, যেন পরীক্ষায় না পড়, আত্মা ইচ্ছুক, কিন্তু শরীর দুর্বল।</span>  <span class="verse" id="V42">42&#160;</span>আবার তিনি দ্বিতীয়বার গিয়ে এই প্রার্থনা করলেন, <span class='wj'>“হে আমার পিতা, আমি পান না করলে যদি এই দুঃখকা পানপাত্র দূরে যেতে না পারে, তবে তোমার ইচ্ছা পূর্ণ হোক।”</span>  <span class="verse" id="V43">43&#160;</span> <span class='wj'>পরে তিনি আবার এসে দেখলেন, তাঁরা ঘুমিয়ে পড়েছেন, কারণ তাঁদের চোখ ঘুমে ভারী হয়ে পড়েছিল।</span>  <span class="verse" id="V44">44&#160;</span> <span class='wj'>আর তিনি আবার তাঁদের ছেড়ে তৃতীয় বার আগের মতো কথা বলে প্রার্থনা করলেন।</span>  <span class="verse" id="V45">45&#160;</span>তখন তিনি শিষ্যদের কাছে এসে বললেন, <span class='wj'>“এখনও কি তোমরা ঘুমাচ্ছ এবং বিশ্রাম করছ?, দেখ, দিন উপস্থিত, মনুষ্যপুত্রকে পাপীদের হাতে ধরিয়ে দেওয়া হচ্ছে।”</span>  <span class="verse" id="V46">46&#160;</span> <span class='wj'>উঠ, আমরা যাই, এই দেখ, যে ব্যক্তি আমাকে সমর্পণ করবে, সে কাছে এসেছে।</span> </div><div class='s'>যীশু শত্রুদের হাতে সমর্পিত হন। </div><div class='p'> <span class="verse" id="V47">47&#160;</span>তিনি যখন কথা বলছিলেন, দেখ, যিহূদা, সেই বারো জনের একজন, এল এবং তার সঙ্গে অনেক লোক, তরোয়াল ও লাঠি নিয়ে প্রধান যাজকদের ও প্রাচীনদের কাছ থেকে এলো।  <span class="verse" id="V48">48&#160;</span>যে তাঁকে সমর্পণ করছিল, সে তাদের এই সংকেত বলেছিল, “আমি যাকে চুমু দেব, তিনিই সেই ব্যক্তি, তোমরা তাকে ধরবে।”  <span class="verse" id="V49">49&#160;</span>সে তখনই যীশুর কাছে গিয়ে বলল, “গুরু, নমস্কার, আর সে তাঁকে চুমু দিল।”  <span class="verse" id="V50">50&#160;</span>যীশু তাকে বললেন, <span class='wj'>“বন্ধু, যা করতে এসেছ, তা কর।”</span> তখন তারা কাছে এসে যীশুর উপরে হস্তক্ষেপ করল ও তাঁকে ধরল।  <span class="verse" id="V51">51&#160;</span>আর দেখ, যীশুর সঙ্গীদের মধ্যে এক ব্যক্তি হাত বাড়িয়ে তরোয়াল বার করলেন এবং মহাযাজকের দাসকে আঘাত করে তার একটা কান কেটে ফেললেন।  <span class="verse" id="V52">52&#160;</span>তখন যীশু তাঁকে বললেন, <span class='wj'>“তোমার তরোয়াল যেখানে ছিল সেখানে রাখ, কারণ যারা তরোয়াল ব্যবহার করে, তারা তরোয়াল দিয়েই ধ্বংস হবে।”</span>  <span class="verse" id="V53">53&#160;</span> <span class='wj'>আর তুমি কি মনে কর যে, যদি আমি আমার পিতার কাছে অনুরোধ করি তবে তিনি কি এখনই আমার জন্য বারোটা বাহিনীর থেকেও বেশি দূত পাঠিয়ে দেবেন না?</span>  <span class="verse" id="V54">54&#160;</span> <span class='wj'>কিন্তু তা করলে কেমন করে শাস্ত্রের এই বাণীগুলি পূর্ণ হবে যে, এমন অবশ্যই হবে?</span>  <span class="verse" id="V55">55&#160;</span>সেই দিনে যীশু লোকদেরকে বললেন, <span class='wj'>“লোকে যেমন দস্যু ধরতে যায়, তেমনি কি তোমরা তরোয়াল ও লাঠি নিয়ে আমাকে ধরতে এসেছো? আমি প্রতিদিন ঈশ্বরের মন্দিরে বসে উপদেশ দিয়েছি, তখন তো আমাকে ধরলে না।”</span>  <span class="verse" id="V56">56&#160;</span> <span class='wj'>কিন্তু এ সমস্ত ঘটল, যেন ভাববাদীদের লেখা ভাববাণীগুলি পূর্ণ হয়।</span> তখন শিষ্যেরা সবাই তাঁকে ছেড়ে পালিয়ে গেলেন। </div><div class='s'>মহাযাজকের সামনে যীশুর বিচার। </div><div class='p'> <span class="verse" id="V57">57&#160;</span>আর যারা যীশুকে ধরেছিল, তারা তাঁকে মহাযাজক কায়াফার কাছে নিয়ে গেল, সেই জায়গায় ব্যবস্থার শিক্ষকেরা ও প্রাচীনেরা সমবেত হয়েছিল।  <span class="verse" id="V58">58&#160;</span>আর পিতর দূরে থেকে তাঁর পিছনে পিছনে মহাযাজকের প্রাঙ্গণ পর্যন্ত গেলেন এবং শেষে কি হয়, তা দেখার জন্য ভিতরে গিয়ে পাহারাদারদের সঙ্গে বসলেন।  <span class="verse" id="V59">59&#160;</span>তখন প্রধান যাজকরা এবং সমস্ত মহাসভা যীশুকে বধ করার জন্য তাঁর বিরুদ্ধে মিথ্যা প্রমাণ খুঁজতে লাগল,  <span class="verse" id="V60">60&#160;</span>কিন্তু অনেক মিথ্যাসাক্ষী এসে জুটলেও, তারা কিছুই পেল না।  <span class="verse" id="V61">61&#160;</span>অবশেষে দুই জন এসে বলল, “এই ব্যক্তি বলেছিল, আমি ঈশ্বরের মন্দির ভেঙে, তা আবার তিন দিনের র মধ্যে গেঁথে তুলতে পারি।”  <span class="verse" id="V62">62&#160;</span>তখন মহাযাজক উঠে দাঁড়িয়ে তাঁকে বললেন, “তুমি কি কিছুই উত্তর দেবে না? তোমার বিরুদ্ধে এরা কিসব বলছে?”  <span class="verse" id="V63">63&#160;</span>কিন্তু যীশু চুপ করে থাকলেন। মহাযাজক তাঁকে বললেন, “আমি তোমাকে জীবন্ত ঈশ্বরের নামে দিব্যি করছি, আমাদেরকে বল দেখি, তুমি কি সেই খ্রীষ্ট, ঈশ্বরের পুত্র?”  <span class="verse" id="V64">64&#160;</span>যীশু এর উত্তরে বললেন, <span class='wj'>“তুমি নিজেই বললে, আর আমি তোমাদের বলছি, এখন থেকে তোমরা মনুষ্যপুত্রকে পরাক্রমের (সর্বশক্তিমান ঈশ্বরের) ডান পাশে বসে থাকতে এবং আকাশের মেঘরথে আসতে দেখবে।”</span>  <span class="verse" id="V65">65&#160;</span>তখন মহাযাজক তাঁর বস্ত্র ছিঁড়ে বললেন, “এ ঈশ্বরনিন্দা করল, আর প্রমাণে আমাদের কি প্রয়োজন? দেখ, এখন তোমরা ঈশ্বরনিন্দা শুনলে,  <span class="verse" id="V66">66&#160;</span>তোমরা কি মনে কর?” তারা বলল, “এ মৃত্যুর যোগ্য।”  <span class="verse" id="V67">67&#160;</span>তখন তারা তাঁর মুখে থুথু দিল ও তাঁকে ঘুষি মারল,  <span class="verse" id="V68">68&#160;</span>আর কেউ কেউ তাঁকে আঘাত করে বলল, “রে খ্রীষ্ট, আমাদের কাছে ভাববাণী বল, কে তোকে মারল?” </div><div class='s'>পিতর যীশুকে তিনবার অস্বীকার করেন। </div><div class='p'> <span class="verse" id="V69">69&#160;</span>এদিকে পিতর যখন বাইরে উঠোনে বসেছিলেন, তখন আর একজন দাসী তাঁর কাছে এসে বলল, “তুমিও সেই গালীলীয় যীশুর সঙ্গে ছিলে।”  <span class="verse" id="V70">70&#160;</span>কিন্তু তিনি সবার সামনে অস্বীকার করে বললেন, “তুমি কি বলছ আমি বুঝতে পারছি না।”  <span class="verse" id="V71">71&#160;</span>তিনি দরজার কাছে গেলে আর এক দাসী তাঁকে দেখতে পেয়ে লোকদেরকে বলল, “এ ব্যক্তি সেই নাসরতীয় যীশুর সঙ্গে ছিল।”  <span class="verse" id="V72">72&#160;</span>তিনি আবার অস্বীকার করলেন, দিব্যি করে বললেন, “আমি সে ব্যক্তিকে চিনি না।”  <span class="verse" id="V73">73&#160;</span>আরও কিছুক্ষণ পরে, যারা কাছে দাঁড়িয়েছিল, তারা এসে পিতরকে বলল, “সত্যিই তুমিও তাদের একজন, কারণ তোমার ভাষাই তোমার পরিচয় দিচ্ছে।”  <span class="verse" id="V74">74&#160;</span>তখন তিনি অভিশাপের সঙ্গে শপথ করে বলতে লাগলেন, “আমি সেই ব্যক্তিকে চিনি না।” তখনই মোরগ ডেকে উঠল।  <span class="verse" id="V75">75&#160;</span>তাতে যীশু এই যে কথা বলেছিলেন, <span class='wj'>মোরগ ডাকার আগে তুমি তিনবার আমাকে অস্বীকার করবে, </span> তা পিতরের মনে পড়ল এবং তিনি বাইরে গিয়ে অত্যন্ত করুন ভাবে কাঁদলেন। </div><ul class='tnav'>
<li><a href='index.htm'>মথি</a></li>
<li><a href='MAT25.htm'>&lt;</a></li>
<li><a href='MAT.htm'>26</a></li>
<li><a href='MAT27.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
