<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী ইয়োব 21</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>ইয়োব</a></li>
<li><a href='JOB20.htm'>&lt;</a></li>
<li><a href='JOB.htm'>21</a></li>
<li><a href='JOB22.htm'>&gt;</a></li>
</ul>
<div class="main">
 
<div class='chapterlabel' id="V0"> 21</div><div class='s'>ইয়োব। </div><div class='p'> <span class="verse" id="V1">1&#160;</span>তারপর ইয়োব উত্তর করলেন এবং বললেন,  <span class="verse" id="V2">2&#160;</span>“আমার কথা মনোযোগ দিয়ে শোন এবং এটাই তোমাদের সান্ত্বনা হোক।  <span class="verse" id="V3">3&#160;</span>আমার প্রতি ধৈর্য্য ধর এবং আমিও কথা বলব; আমার কথা বলার পরে, আমার ওপর বিদ্রূপ কর।  <span class="verse" id="V4">4&#160;</span>আমার জন্য, আমার অভিযোগ কি কোন মানুষের কাছে? কেন আমি ধৈর্যহীন হব না?  <span class="verse" id="V5">5&#160;</span>আমার দিকে তাকাও এবং অবাক হবে এবং তোমাদের মুখের ওপর হাত দাও।  <span class="verse" id="V6">6&#160;</span>যখন আমি আমার কষ্টের বিষয়ে চিন্তা করি, আমি সমস্যায় পড়ি এবং আমার মাংস আতঙ্কিত হয়।  <span class="verse" id="V7">7&#160;</span>কেন পাপীরা বেঁচে থাকে, বৃদ্ধ হয় এবং পরাক্রমের শক্তিতে বৃদ্ধি পায়?  <span class="verse" id="V8">8&#160;</span>তাদের বংশধাররা তাদের চোখের সামনে তাদের সঙ্গে প্রতিষ্ঠিত হচ্ছে এবং তাদের সন্তানসন্ততিরা তাদের চোখের সামনে প্রতিষ্ঠিত হচ্ছে।  <span class="verse" id="V9">9&#160;</span>তাদের বাড়িঘর ভয় থেকে নিরাপদ; না তাদের ওপর ঈশ্বরের লাঠি আছে।  <span class="verse" id="V10">10&#160;</span>তাদের ষাঁড় বংশ বৃদ্ধি করে; তা এটা করতে ব্যর্থ হয় না; তাদের গরু বাচ্চা জন্ম দেয় এবং গাভীন তার বাছুর হারায় না।  <span class="verse" id="V11">11&#160;</span>তারা তাদের বাচ্চাদের পালের মত বাইরে পাঠায় এবং তাদের শিশুরা নাচে।  <span class="verse" id="V12">12&#160;</span>তারা তবলা ও বিনে গান করে এবং বাঁশির সুরে আনন্দ করে।  <span class="verse" id="V13">13&#160;</span>তারা সৌভাগ্যে তাদের জীবন যাপন করে এবং তারা নিঃশ<a href="#FN1" class="notemark">*<span class="popup"> মুহুর্তের মধ্যে </span></a>ব্দে (শান্তিপুর্বক) পাতালে নেমে যায়।  <span class="verse" id="V14">14&#160;</span>তারা ঈশ্বরকে বলে, ‘আমাদের থেকে চলে যাও কারণ আমরা তোমার পথ জানতে চাই না।  <span class="verse" id="V15">15&#160;</span>সর্বশক্তিমান কে যে আমাদের তাঁর উপাসনা করা উচিত? যদি আমরা তাঁর কাছে প্রার্থনা করি তাহলে আমাদের কি লাভ হবে?’  <span class="verse" id="V16">16&#160;</span>দেখ, তাদের উন্নতি কি তাদের হাতেই নেই? পাপীদের পরামর্শ আমার থেকে দূরে।  <span class="verse" id="V17">17&#160;</span>কতবার পাপীদের প্রদীপ নেভান হয় অথবা কতবার যে তাদের ওপর বিপদ আসে? কতবার এটা ঘটেছে যে ঈশ্বর তাঁর ক্রোধে তাদের কষ্ট ভাগ করেছেন?  <span class="verse" id="V18">18&#160;</span>কতবার তারা বাতাসের সামনে শুকনো নাড়ার মত হয় অথবা তুষের মত হয় যে ঝড় উড়িয়ে নিয়ে যায়?  <span class="verse" id="V19">19&#160;</span>তোমরা বল, ‘ঈশ্বর এক জনের অপরাধের দায় তার সন্তানদের জন্য রাখেছেন;’ তাকে নিজেকেই এটা ভোগ করতে দাও, যাতে সে জানতে পারে তার অপরাধ।  <span class="verse" id="V20">20&#160;</span>তার চোখ তার নিজের ধ্বংস দেখুক এবং তাকে সর্বশক্তিমানের ক্রোধ পান করতে দাও।  <span class="verse" id="V21">21&#160;</span>যখন তার মাসের সংখ্যা অর্ধেক করা হয়েছে, তখন কি কারণে সে তার পরিবারের বিষয়ে চিন্তা করে?  <span class="verse" id="V22">22&#160;</span>কেউ কি ঈশ্বরকে জ্ঞানের শিক্ষা দিতে পারে, যেহেতু যারা উচ্চ তিনি তাদেরও বিচার করেন?  <span class="verse" id="V23">23&#160;</span>একজন মানুষ তার পূর্ণ শক্তিতে মারা যায়, একেবারে শান্তিতে এবং আরামে।  <span class="verse" id="V24">24&#160;</span>তার ভান্ডার সকল দুধে পূর্ণ এবং তার হাড়ের মজ্জা সতেজ।  <span class="verse" id="V25">25&#160;</span>আরেকজন মানুষ প্রাণের তিক্ততায় মরে, যে কখনও ভাল কিছুর অভিজ্ঞতা করে নি।  <span class="verse" id="V26">26&#160;</span>তারা সমানভাবে ধূলোয় শুয়ে পরবে; তাদের দুজনকেই পোকায় ঢাকে।  <span class="verse" id="V27">27&#160;</span>দেখ, আমি জানি তোমার চিন্তা এবং সেই পথ যাতে তোমরা আমার খারাপ চাও।  <span class="verse" id="V28">28&#160;</span>কারণ তোমরা বল, ‘রাজকুমারের বাড়ি এখন কোথায়? সেই তাঁবু কোথায় যাতে একদিন পাপীরা বাস করত?’  <span class="verse" id="V29">29&#160;</span>তোমরা কি কখন পথিকদের জিজ্ঞাসা কর নি? তোমরা কি জান না সেই প্রমাণ তারা দিতে পারে,  <span class="verse" id="V30">30&#160;</span>দুষ্টকে ধ্বংসের দিন পর্যন্ত রাখা হয় এবং যাতে সে ক্রোধের দিনের র থেকে রক্ষা পায়?  <span class="verse" id="V31">31&#160;</span>দুষ্টের সামনে কে তার পথের জন্য তাকে দোষী করবে? সে যা করেছে তার জন্য কে তাকে প্রতিফল দেবে?  <span class="verse" id="V32">32&#160;</span>তবুও সে কবরে জন্ম নেবে; লোকেরা তার কবরের ওপর লক্ষ রাখবে।  <span class="verse" id="V33">33&#160;</span>উপত্যকার মাটি তার কাছে মিষ্টি লাগবে; সমস্ত লোক তাকে অনুসরণ করবে, তার আগে অসংখ্য মানুষ যেমন সেখানে ছিল।  <span class="verse" id="V34">34&#160;</span>নিরর্থক কোথায় তোমরা কেমন করে আমায় সান্ত্বনা দেবে, যেহেতু তোমাদের উত্তরে কিছুই নেই কিন্তু মিথ্যা রয়েছে?” </div><ul class='tnav'>
<li><a href='index.htm'>ইয়োব</a></li>
<li><a href='JOB20.htm'>&lt;</a></li>
<li><a href='JOB.htm'>21</a></li>
<li><a href='JOB22.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V13">21:13</a>
 <span class="ft">মুহুর্তের মধ্যে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
