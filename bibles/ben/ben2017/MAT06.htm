<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী মথি 6</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>মথি</a></li>
<li><a href='MAT05.htm'>&lt;</a></li>
<li><a href='MAT.htm'>6</a></li>
<li><a href='MAT07.htm'>&gt;</a></li>
</ul>
<div class="main">
 
<div class='chapterlabel' id="V0"> 6</div><div class='s'>দান ও প্রার্থনার বিষয়ে শিক্ষা। </div><div class='p'> <span class="verse" id="V1">1&#160;</span> <span class='wj'>সাবধান, লোককে দেখাবার জন্য তাদের সামনে তোমাদের ধর্ম্মকর্ম কর না, করলে তোমাদের স্বর্গস্থ পিতার কাছে তোমাদের পুরষ্কার নেই</span>  <span class="verse" id="V2">2&#160;</span> <span class='wj'>অতএব তুমি যখন দান কর, তখন তোমার সামনে তুরী বাজিও না, যেমন ভণ্ডরা লোকের কাছে প্রশংসা পাবার জন্য সমাজঘরে ও পথে করে থাকে; আমি তোমাদের সত্য বলছি, তারা নিজেদের পুরষ্কার পেয়েছে।</span>  <span class="verse" id="V3">3&#160;</span> <span class='wj'>কিন্তু তুমি যখন দান কর, তখন তোমরা ডান হাত কি করছে, তা তোমার বাঁ হাতকে জানতে দিও না।</span>  <span class="verse" id="V4">4&#160;</span> <span class='wj'>এই ভাবে তোমার দান যেন গোপন হয়; তাতে তোমার স্বর্গীয় পিতা, যিনি গোপনে দেখেন, তিনি তোমাকে ফল দেবেন।</span> </div><div class='s'>প্রার্থনা। </div><div class='p'> <span class="verse" id="V5">5&#160;</span> <span class='wj'>আর তোমরা যখন প্রার্থনা কর, তখন ভণ্ডদের মত হয়ো না; কারণ তারা সমাজঘরে ও পথের কোণে দাঁড়িয়ে লোক দেখানো প্রার্থনা করতে ভালবাসে; আমি তোমাদের সত্য বলছি, তারা নিজেদের পুরষ্কার পেয়েছে।</span>  <span class="verse" id="V6">6&#160;</span> <span class='wj'>কিন্তু তুমি যখন প্রার্থনা কর, তখন তোমার ঘরের ভেতরে প্রবেশ করো, আর দরজা বন্ধ করে তোমার পিতা, যিনি গোপনে বর্তমান, তাঁর কাছে প্রার্থনা করো; তাতে তোমার পিতা, যিনি গোপনে দেখেন, তিনি তোমাকে ফল দেবেন।</span>  <span class="verse" id="V7">7&#160;</span> <span class='wj'>আর প্রার্থনার দিন তোমরা অর্থহীন কথা বার বার বলো না, যেমন অইহূদিগণ করে থাকে; কারণ তারা মনে করে, বেশি কথা বললেই তাদের প্রার্থনার উত্তর পাবে।</span>  <span class="verse" id="V8">8&#160;</span> <span class='wj'>অতএব তোমরা তাদের মত হয়ো না, কারণ তোমাদের কি কি প্রয়োজন, তা চাওয়ার আগে তোমাদের স্বর্গীয় পিতা জানেন।</span>  <span class="verse" id="V9">9&#160;</span> <span class='wj'>অতএব তোমরা এই ভাবে প্রার্থনা করো;</span> </div><div class='q'><span class='wj'>হে আমাদের স্বর্গস্থ পিতঃ, </span> </div><div class='q'><span class='wj'>তোমার নাম পবিত্র বলে মান্য হোক, </span> </div><div class='q'> <span class="verse" id="V10">10&#160;</span> <span class='wj'>তোমার রাজ্য আসুক, </span> </div><div class='q'><span class='wj'>তোমার ইচ্ছা সিদ্ধ হোক</span> </div><div class='q2'><span class='wj'>যেমন স্বর্গে তেমনি পৃথিবীতেও হোক;</span> </div><div class='q'> <span class="verse" id="V11">11&#160;</span> <span class='wj'>আমাদের প্রয়োজনীয় খাদ্য আজ আমাদেরকে দাও;</span> </div><div class='q'> <span class="verse" id="V12">12&#160;</span> <span class='wj'>আর আমাদের অপরাধ সব ক্ষমা কর, </span> </div><div class='q2'><span class='wj'>যেমন আমরাও নিজের নিজের অপরাধীদেরকে ক্ষমা করেছি;</span> </div><div class='q'> <span class="verse" id="V13">13&#160;</span> <span class='wj'>আর আমাদেরকে পরীক্ষাতে এনো না, </span> </div><div class='q2'><span class='wj'>কিন্তু মন্দ থেকে রক্ষা কর।</span> </div><div class='m'> <span class="verse" id="V14">14&#160;</span> <span class='wj'>কারণ তোমরা যদি লোকের অপরাধ ক্ষমা কর, তবে তোমাদের স্বর্গীয় পিতা তোমাদেরও ক্ষমা করবেন।</span>  <span class="verse" id="V15">15&#160;</span> <span class='wj'>কিন্তু তোমরা যদি লোকদেরকে ক্ষমা না কর, তবে তোমাদের পিতা তোমাদেরও অপরাধ ক্ষমা করবেন না।</span> </div><div class='s'>উপবাস। </div><div class='p'> <span class="verse" id="V16">16&#160;</span> <span class='wj'>আর তোমরা যখন উপবাস কর, তখন ভণ্ডদের মত বিষন্ন মুখ করে থেকো না; কারণ তারা লোককে উপবাস দেখাবার জন্য নিজেদের মুখ শুকনো করে; আমি তোমাদের সত্য বলছি, তারা নিজেদের পুরষ্কার পেয়েছে।</span>  <span class="verse" id="V17">17&#160;</span> <span class='wj'>কিন্তু তুমি যখন উপবাস কর, তখন মাথায় তেল মেখ এবং মুখ ধুইয়ো;</span>  <span class="verse" id="V18">18&#160;</span> <span class='wj'>যেন লোকে তোমার উপবাস দেখতে না পায়, কিন্তু তোমার পিতা, যিনি গোপনে বর্তমান, তিনিই দেখতে পান; তাতে তোমার পিতা, যিনি গোপনে দেখেন, তিনি তোমাকে ফল দেবেন।</span> </div><div class='s'>স্বর্গে অর্থ সঞ্চয় করবার কথা। </div><div class='m'> <span class="verse" id="V19">19&#160;</span> <span class='wj'>তোমরা পৃথিবীতে নিজেদের জন্য অর্থ সঞ্চয় কর না; এখানে তো পোকায় ও মর্চ্চ্যায় ক্ষয় করে এবং এখানে চোরে সিঁধ কেটে চুরি করে।</span>  <span class="verse" id="V20">20&#160;</span> <span class='wj'>কিন্তু স্বর্গে নিজেদের জন্য অর্থ সঞ্চয় কর; সেখানে পোকায় ও মর্চ্চ্যায় ক্ষয় করে না, সেখানে চোরেও সিঁধ কেটে চুরি করে না।</span>  <span class="verse" id="V21">21&#160;</span> <span class='wj'>কারণ যেখানে তোমার অর্থ, সেখানে তোমার মনও থাকবে।</span>  <span class="verse" id="V22">22&#160;</span> <span class='wj'>চোখই শরীরের প্রদীপ; অতএব তোমার চোখ যদি নির্মল হয়, তবে তোমার সমস্ত শরীর আলোময় হবে।</span>  <span class="verse" id="V23">23&#160;</span> <span class='wj'>কিন্তু তোমার চোখ যদি অশুচি হয়, তবে তোমার সমস্ত শরীর অন্ধকারময় হবে। অতএব তোমার হৃদয়ের আলো যদি অন্ধকার হয়, সেই অন্ধকার কত বড়।</span>  <span class="verse" id="V24">24&#160;</span> <span class='wj'>কেউই দুই কর্তার দাসত্ব করতে পারে না; কারণ সে হয়তো এক জনকে ঘৃণা করবে, আর এক জনকে ভালবাসবে, নয় তো এক জনের প্রতি অনুগত হবে, আর এক জনকে তুচ্ছ করবে; তোমরা ঈশ্বর এবং ধন দুইয়েরই দাসত্ব করতে পার না।</span> </div><div class='s'>ঈশ্বরে বিশ্বাস রাখবার কথা। </div><div class='m'> <span class="verse" id="V25">25&#160;</span> <span class='wj'>এই জন্য আমি তোমাদের বলছি, কি খাবার খাব, কি পান করব বলে প্রাণের বিষয়ে, কিম্বা কি পরব বলে শরীরের বিষয়ে ভেবো না; খাদ্য থেকে প্রাণ ও পোশাকের থেকে শরীর কি বড় বিষয় নয়?</span>  <span class="verse" id="V26">26&#160;</span> <span class='wj'>আকাশের পাখিদের দিকে তাকাও, তারা বোনেও না, কাটেও না, গোলাঘরে জমাও করে না, তা সত্বেও তোমাদের স্বর্গীয় পিতা তাদের খাবার দিয়ে থাকেন; তোমরা কি তাদের থেকে অনেক বেশি শ্রেষ্ঠ নও?</span>  <span class="verse" id="V27">27&#160;</span> <span class='wj'>আর তোমাদের মধ্যে কে ভেবে নিজের বয়স এক হাতমাত্র বাড়াতে পারে?</span>  <span class="verse" id="V28">28&#160;</span> <span class='wj'>আর পোশাকের বিষয়ে কেন চিন্তা কর? মাঠের লিলি ফুলের বিষয়ে চিন্তা কর, সেগুলি কেমন বাড়ে; সে সকল পরিশ্রম করে না, সুতোও কাটে না; </span>  <span class="verse" id="V29">29&#160;</span> <span class='wj'>তা সত্বেও আমি তোমাদের বলছি, শলোমনও নিজের সমস্ত ঐশ্বর্য্য এর একটির মত সুসজ্জিত ছিলেন না।</span>  <span class="verse" id="V30">30&#160;</span> <span class='wj'>ভাল, মাঠের যে ঘাস আজ আছে তা কাল আগুনে ফেলে দেওয়া হবে, তা যদি ঈশ্বর এরূপ সাজান, তবে হে অল্প বিশ্বাসীরা, তোমাদের কি আরও বেশি সুন্দর করে সাজাবেন না?</span>  <span class="verse" id="V31">31&#160;</span> <span class='wj'>অতএব এই বলে ভেবো না যে, “কি খাবার খাব? বা কি পান করব?” </span>  <span class="verse" id="V32">32&#160;</span> <span class='wj'>অইহূদিরা এসব জিনিস পাওয়ার জন্য ব্যস্ত হয়; তোমাদের স্বর্গীয় পিতা তো জানেন যে, এই সমস্ত জিনিস তোমাদের প্রয়োজন আছে। </span>  <span class="verse" id="V33">33&#160;</span> <span class='wj'>কিন্তু তোমরা প্রথমে তাঁর রাজ্য ও তাঁর ধার্মিকতার বিষয়ে চেষ্টা কর, তাহলে এইসব জিনিসও তোমাদের দেওয়া হবে।</span>  <span class="verse" id="V34">34&#160;</span> <span class='wj'>অতএব কালকের জন্য ভেবো না, কারণ কাল নিজের বিষয় নিজেই ভাববে; দিনের কষ্ট দিনের জন্যই যথেষ্ট।</span> </div><ul class='tnav'>
<li><a href='index.htm'>মথি</a></li>
<li><a href='MAT05.htm'>&lt;</a></li>
<li><a href='MAT.htm'>6</a></li>
<li><a href='MAT07.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
