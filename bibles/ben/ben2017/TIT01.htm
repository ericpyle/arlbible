<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী তীত 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>তীত</a></li>
<li><a href='2TI04.htm'>&lt;</a></li>
<li><a href='TIT.htm'>1</a></li>
<li><a href='TIT02.htm'>&gt;</a></li>
</ul>
<div class="main">
<div class='mt'>তীত </div><div class='is'>গ্রন্থস্বত্ব </div><div class='ip'>পৌল তীতকে লেখা পত্রটির রচয়িতা রূপে নিজেকে পরিচিত করেছেন, ঈশ্বরের একজন ক্রীতদাস এবং যীশু খ্রীষ্টের প্রেরিত রূপে নিজেকে ঘোষণা করেছেন (1:1)। তীতর সাথে পৌলের সম্পর্কের উত্পত্তি রহস্যের চাদরে আবৃত আছে, যদিও আমরা সংগ্রহ করতে পারি যে তিনি হয়ত পৌলের সেবাকার্যের অধীনে ধর্মান্তরিত হয়েছেন, যিনি তীতকে একটি সাধারণ বিশ্বাসে আমার প্রকৃত সন্তান বলে ডেকেছেন (1:4)। পৌল স্পষ্টভাবে তীতকে সুসমাচারের একজন বন্ধু এবং সহযোগী কর্মী রূপে মহান সম্মানের পদমর্যাদায় ধারণ করেছিলেন, তীতকে তার স্নেহ, তার আন্তরিকতা, এবং অন্যদেরকে সান্তনা দেওয়ার জন্য প্রশংসা করেছেন। </div><div class='is'>রচনার সময় এবং স্থান </div><div class='ip'>আনুমাণিক 63 থেকে 65 খ্রিষ্টাব্দের মধ্যবর্তী সময়। </div><div class='ip'>রোমের প্রথম বন্দীত্ব থেকে মুক্তি পাওয়ার পরে, পৌল তার পত্রটি নিকোপোলিস থেকে তীতকে লিখেছিলেন। তীমথিকে ইফিষীয়র সেবাকার্যতে ছেড়ে আসার পরে, পৌল তীতকে সঙ্গে নিয়ে ক্রীতের দ্বীপে গেলেন। </div><div class='is'>গ্রাহক </div><div class='ip'>তীতর নিকট, আর একজন সহকর্মী এবং বিশ্বাসের পুত্র ছিল, যে ক্রীতে ছিল। উদ্দেশ্য ক্রীতের নবগঠিত মণ্ডলীর মধ্যে কিছু অসম্পূর্ণতাগুলোকে, অনুশাসনহীন আচরণের সাথে ঘাটতি সংগঠন এবং সদস্যদের সংশোধন করার জন্য তীতকে উপদেশ দেওয়া, (1) তখন কোরে প্রাচীনদের নিযুক্ত করতে সাহায্য করা (2) ক্রীতের মধ্যে অবিশ্বাসীদের সামনে ভালো স্বাক্ষ্য দেওয়ার জন্য তাদের প্রস্তুত করা (1:5)। </div><div class='is'>বিষয় </div><div class='ip'>আচরণের একটি নিয়ম পুস্তিকা </div><div class='iot'>রূপরেখা </div><div class='io'>1. অভিবাদন — 1:1-4 </div><div class='io'>2. প্রাচীনদের নিযুক্তি — 1:5-16 </div><div class='io'>3. বিভিন্ন বয়সের শ্রেণীভুক্তদের জন্য নির্দেশ — 2:1-3:11 </div><div class='io'>4. সমাপ্তি মন্তব্য — 3:12-15  
</div><div class='chapterlabel' id="V0"> 1</div><div class='s'>মঙ্গলাচরণ। মণ্ডলী শাসন সম্বন্ধীয় কথা। </div><div class='p'> <span class="verse" id="V1">1&#160;</span>পৌল, ঈশ্বরের দাস ও যীশু খ্রীষ্টের প্রেরিত, ঈশ্বরের মনোনীত করা লোকদের বিশ্বাস অনুসারে এবং ভক্তি অনুযায়ী, সত্যের জ্ঞান অনুসারে, প্রিয় পুত্র তীতকে লিখিত পত্র;  <span class="verse" id="V2">2&#160;</span>যে জ্ঞান ও সত্য সেই অনন্ত জীবনের আশাযুক্ত, জগত সৃষ্টি হবার পূর্বকাল থেকেই ঈশ্বর, যিনি মিথ্যা বলেন না, তিনি এই জীবন দেওয়ার প্রতিজ্ঞা করেছিলেন,  <span class="verse" id="V3">3&#160;</span>ঠিক দিনের ঈশ্বর তাঁর নিজের বাক্য প্রকাশ করেছেন; আমাদের মুক্তিদাতা ঈশ্বরের আদেশমত যা প্রচারের ভার আমাকে দিয়েছে।  <span class="verse" id="V4">4&#160;</span>খ্রীষ্টের উপর বিশ্বাসে যে আমার সঙ্গে এক হয়ে গেছে, আমার সেই সত্যিকারের সন্তান তীতের প্রতি। পিতা ঈশ্বর এবং আমাদের মুক্তিদাতা খ্রীষ্ট যীশু থেকে অনুগ্রহ ও শান্তি আসুক। </div><div class='s'>অধ্যক্ষের বিষয়। </div><div class='p'> <span class="verse" id="V5">5&#160;</span>আমি তোমাকে এই জন্যই ক্রীতীতে রেখে এসেছি, যেন যে যে কাজ অসম্পূর্ণ অবস্থায় রয়ে গেছে, তুমি সেটা ঠিক করে দাও এবং যেমন আমি তোমাকে আদেশ দিয়েছিলাম, প্রত্যেক নগরে প্রাচীনদের কাজে নিযুক্ত কর;  <span class="verse" id="V6">6&#160;</span>একজন প্রাচীনব্যক্তিকে এমন হতে হবে যে মানুষ নিন্দনীয় নয় ও কেবলমাত্র একজন স্ত্রী থাকবে, যার সন্তানেরা খ্রীষ্টে বিশ্বাসী, নষ্টামি দোষে দোষী বা অবাধ্য নয় (তাকে নিযুক্ত কর)।  <span class="verse" id="V7">7&#160;</span>ঈশ্বরের তত্ত্বাবধায়ক লোক হিসাবে, সেই পালককে এমন হতে হবে, যাতে কেউ তাঁর নিন্দা করতে না পারে; অসংযত, বদমেজাজী, মাতাল, প্রহারক বা কুৎসিত অর্থ লোভী যেন না হয়।  <span class="verse" id="V8">8&#160;</span>কিন্তু অতিথি সেবক, সৎপ্রেমিক, সংযত, ভালো বিচার বুদ্ধি সম্পন্ন, ধার্মিক ও নিজেকে দমন রাখে এমন হতে হবে।  <span class="verse" id="V9">9&#160;</span>এবং শিক্ষানুরূপ বিশ্বস্ত বাক্য তাঁকে ধরে রাখতে হবে, যেন তিনি নিরাময় শিক্ষাতে উপদেশ দিতে এবং যারা বিরুদ্ধে দাঁড়ায় তাদের দোষ ধরে দিতে পারেন।  <span class="verse" id="V10">10&#160;</span>কারণ অনেক অবাধ্য লোক আছে, যারা, মূল্যহীন কথা বলে ও ছলনা করে থাকে, তারা ছিন্নত্বকের ওপর বেশি জোর দেয়;  <span class="verse" id="V11">11&#160;</span>এই লোকদের মুখ বন্ধ করে দেওয়ার দরকার কারণ তারা অন্যায় লাভের জন্য যে শিক্ষা প্রয়োজন নেই সেই শিক্ষা দিয়ে কখন কখন একেবারে পরিবার ধ্বংস করে ফেলে।  <span class="verse" id="V12">12&#160;</span>তাদের একজন নিজ দেশীয় ভাববাদী বলেছেন, ক্রীতীয়ের লোকেরা বরাবরই মিথ্যাবাদী, হিংস্র জন্তু, অলস পেটুক।  <span class="verse" id="V13">13&#160;</span>এই কথাটা সত্যি; সেইজন্য তুমি তাদেরকে কড়াভাবে সংশোধন কর; যেন তারা বিশ্বাসে নিরাময় হয়,  <span class="verse" id="V14">14&#160;</span>ইহূদিদের গল্প কথায়, ও সত্য থেকে দূরে এমন মানুষদের আদেশে মন না দেয়।  <span class="verse" id="V15">15&#160;</span>শুদ্ধ মানুষের কাছে সবই শুদ্ধ; কিন্তু দুষিত ও অবিশ্বাসীদের পক্ষে কিছুই শুদ্ধ নয়, বরং তাদের মন ও বিবেক সকলই দূষিত হয়ে পড়েছে।  <span class="verse" id="V16">16&#160;</span>তারা দাবি করে যে, তারা ঈশ্বরকে জানে, কিন্তু কাজে তাঁকে স্বীকার করে না; তারা ঘৃণার যোগ্য ও অবাধ্য এবং কোনো ভালো কাজের জন্য উপযুক্ত নয়। </div><ul class='tnav'>
<li><a href='index.htm'>তীত</a></li>
<li><a href='2TI04.htm'>&lt;</a></li>
<li><a href='TIT.htm'>1</a></li>
<li><a href='TIT02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
