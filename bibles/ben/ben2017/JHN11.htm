<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী যোহন 11</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>যোহন</a></li>
<li><a href='JHN10.htm'>&lt;</a></li>
<li><a href='JHN.htm'>11</a></li>
<li><a href='JHN12.htm'>&gt;</a></li>
</ul>
<div class="main">
 
<div class='chapterlabel' id="V0"> 11</div><div class='s'>মৃত লাসারকে জীবন দেন। </div><div class='p'> <span class="verse" id="V1">1&#160;</span>একজন যাঁর নাম লাসার তিনি অসুস্থ ছিলেন, তিনি মরিয়ম ও তাঁর বোন মার্থা বৈথনিয়া গ্রামের লোক ছিলেন।  <span class="verse" id="V2">2&#160;</span>ইনি হলেন সেই লাসারের বোন মরিয়ম, যিনি প্রভুকে সুগন্ধি তেল মাখিয়ে দেন এবং নিজের মাথার চুল দিয়ে তাঁর পা মুছে দেন; তাঁরই ভাই লাসার অসুস্থ ছিলেন।  <span class="verse" id="V3">3&#160;</span>বোনেরা তাঁকে বলে পাঠালেন, প্রভু, দেখুন আপনি যাকে ভালবাসেন সে অসুস্থ হয়ে পড়েছে।  <span class="verse" id="V4">4&#160;</span>যখন যীশু এই কথা শুনলেন, <span class='wj'>তিনি বললেন, এই অসুস্থতা মৃত্যুর জন্য হয়নি কিন্তু ঈশ্বরের মহিমার জন্য হয়েছে, সুতরাং যেন ঈশ্বরের পুত্র এর দ্বারা মহিমান্বিত হন।</span>  <span class="verse" id="V5">5&#160;</span>যীশু মার্থাকে ও তাঁর বোনকে এবং লাসারকে ভালবাসতেন।  <span class="verse" id="V6">6&#160;</span>যখন তিনি শুনলেন যে লাসার অসুস্থ হয়েছে, তখন যে জায়গায় ছিলেন যীশু সেই জায়গায় আরও দুই দিন থাকলেন।  <span class="verse" id="V7">7&#160;</span>এই সবের পরে তিনি শিষ্যদের বললেন, <span class='wj'>“চল আমরা আবার যিহূদিয়াতে যাই।”</span>  <span class="verse" id="V8">8&#160;</span>শিষ্যেরা তাঁকে বললেন, রব্বি, এই এক্ষণে ইহূদিরা আপনাকে পাথর মারবার চেষ্ঠা করছিল, আর আপনি আবার সেখানে ফিরে যাচ্ছেন?  <span class="verse" id="V9">9&#160;</span>যীশু উত্তর দিলেন, <span class='wj'>এক দিনের কি বারো ঘন্টা আলো নেই? যদি কেউ দিনের র আলোতে চলে সে হোঁচট খাবে না কারণ সে এই পৃথিবীর আলো দেখে।</span>  <span class="verse" id="V10">10&#160;</span> <span class='wj'>কিন্তু যদি সে রাতে চলে, সে হোঁচট খায় কারণ আলো তার মধ্যে নেই।</span>  <span class="verse" id="V11">11&#160;</span>যীশু এই সব কথা বললেন এবং এই সব কিছুর পরে তিনি তাঁদেরকে বললেন, <span class='wj'>আমাদের বন্ধু লাসার ঘুমিয়ে পড়েছে, কিন্তু আমি যাচ্ছি যেন তাকে ঘুম থেকে জাগাতে পারি।</span>  <span class="verse" id="V12">12&#160;</span>তখন শিষ্যেরা তাঁকে বললেন, প্রভু, সে যদি ঘুমিয়ে থাকে তবে সে সুস্থ হবে।  <span class="verse" id="V13">13&#160;</span>যীশু তাঁর মৃত্যুর সম্বন্ধে বলেছিলেন কিন্তু তাঁরা মনে করলেন যে, তিনি ঘুমিয়ে বিশ্রাম নিচ্ছেন সেই কথা বলছেন।  <span class="verse" id="V14">14&#160;</span>তখন যীশু স্পষ্টভাবে তাঁদেরকে বললেন <span class='wj'>লাসার মরে গেছে।</span>  <span class="verse" id="V15">15&#160;</span> <span class='wj'>আর আমি তোমাদের জন্য আনন্দ করছি যে, আমি সেখানে ছিলাম না যেন তোমরা বিশ্বাস কর। এখন চল আমরা তার কাছে যাই।</span>  <span class="verse" id="V16">16&#160;</span> <span class='wj'>থোমা, যাকে দিদুমঃ [যমজ] বলে, তিনি সহ শিষ্যদের বললেন চল, আমরাও যাই যেন যীশুর সঙ্গে মরতে পারি।</span> </div><div class='s'>যীশু লাসারের বোনদের সান্ত্বনা দিলেন। </div><div class='p'> <span class="verse" id="V17">17&#160;</span>যীশু যখন আসলেন তিনি শুনতে পেলেন যে, লাসার তখন চার দিন হয়ে গেছে কবরে আছেন।  <span class="verse" id="V18">18&#160;</span>বৈথনিয়া যিরূশালেমের কাছে প্রায় তিন কিলোমিটার দূর;  <span class="verse" id="V19">19&#160;</span>ইহূদিদের মধ্য থেকে অনেকে মার্থা ও মরিয়মের কাছে এসেছিল তাঁদের ভাইয়ের জন্য সান্ত্বনা দিতে।  <span class="verse" id="V20">20&#160;</span>যখন মার্থা শুনল যে, যীশু এসেছেন তিনি গিয়ে তাঁর সঙ্গে দেখা করলেন, কিন্তু মরিয়ম তখনও ঘরে বসে ছিলেন।  <span class="verse" id="V21">21&#160;</span>মার্থা তখন যীশুকে বললেন, প্রভু, আপনি যদি এখানে থাকতেন আমার ভাই হয়ত মরত না।  <span class="verse" id="V22">22&#160;</span>তবে এখনও আমি জানি যে, যা কিছু আপনি ঈশ্বরের কাছে চাইবেন, ঈশ্বর তা আপনাকে দেবেন।  <span class="verse" id="V23">23&#160;</span>যীশু তাঁকে বললেন, <span class='wj'>তোমার ভাই আবার উঠবে।</span>  <span class="verse" id="V24">24&#160;</span>মার্থা তাঁকে বললেন, আমি জানি যে শেষের দিনে পুনরুত্থানে সে আবার উঠবে।  <span class="verse" id="V25">25&#160;</span>যীশু তাঁকে বললেন, <span class='wj'>আমিই পুনরুত্থান ও জীবন; যে কেউ আমাকে বিশ্বাস করে, সে মরলেও জীবিত থাকবে।</span>  <span class="verse" id="V26">26&#160;</span> <span class='wj'>এবং যে কেউ বেঁচে আছে এবং আমাতে বিশ্বাস করে সে কখনও মরবে না। এটা কি বিশ্বাস কর?</span>  <span class="verse" id="V27">27&#160;</span>তিনি তাঁকে বললেন, হ্যাঁ প্রভু, আমি বিশ্বাস করি যে আপনিই সেই খ্রীষ্ট, ঈশ্বরের পুত্র যিনি এই পৃথিবীতে আসছেন।  <span class="verse" id="V28">28&#160;</span>এই সব কথা বলে তিনি চলে গেলেন এবং তার নিজের বোন মরিয়মকে গোপনে ডাকলেন। তিনি বললেন গুরু এখানে আছেন এবং তোমাকে ডাকছেন।  <span class="verse" id="V29">29&#160;</span>যখন মেরি এই কথা শুনলেন তিনি শীঘ্র উঠে যীশুর কাছে গেলেন।  <span class="verse" id="V30">30&#160;</span>যীশু তখনও গ্রামের মধ্যে আসেননি কিন্তু যেখানে মার্থা তার সঙ্গে দেখা করেছিলেন সেই জায়গাতেই ছিলেন।  <span class="verse" id="V31">31&#160;</span>তখন যে ইহূদিরা মরিয়মের সঙ্গে ঘরের মধ্যে ছিল ও তাঁকে সান্ত্বনা দিচ্ছিল, তারা যখন তাঁকে তাড়াতাড়ি উঠে বাইরে যেতে দেখল তখন তারাও তাঁর পিছন পিছন গেল এবং মনে করল, তিনি কবরের কাছে কাঁদতে যাচ্ছেন।  <span class="verse" id="V32">32&#160;</span>তখন মরিয়ম যেখানে যীশু ছিলেন সেখানে যখন আসলেন, তখন তাঁকে দেখে তাঁর পায়ে পড়ে বললেন, প্রভু, আপনি যদি এখানে থাকতেন, আমার ভাই মরত না।  <span class="verse" id="V33">33&#160;</span>যীশু যখন দেখলেন তিনি কাঁদছেন, ও তাঁর সঙ্গে যে ইহূদিরা এসেছিল তারাও কাঁদছে তখন আত্মায় খুব অস্থির হয়ে উঠলেন ও উদ্বিগ্ন হলেন,  <span class="verse" id="V34">34&#160;</span>তিনি বললেন <span class='wj'>“তোমরা তাকে কোথায় রেখেছ?”</span> তাঁরা তাঁকে বললেন, প্রভু এসে দেখুন।  <span class="verse" id="V35">35&#160;</span>যীশু কাঁদলেন।  <span class="verse" id="V36">36&#160;</span>তখন ইহূদিরা বলল, দেখ, তিনি লাসারকে কতটা ভালবাসতেন।  <span class="verse" id="V37">37&#160;</span>কিন্তু তাদের মধ্যে থেকে কেউ বলল, এই মানুষটি অন্ধের চক্ষু খুলে দিয়েছেন, ইনি কি লাসারের মৃত্যুও রক্ষা করতে পারতেন না? </div><div class='s'>যীশু লাসারকে মৃত থেকে ওঠালেন। </div><div class='p'> <span class="verse" id="V38">38&#160;</span>তাতে যীশু আবার মনে মনে অস্থির হয়ে কবরের কাছে গেলেন। সেই কবর একটা গুহা ছিল এবং তার উপরে একটা পাথর দেওয়া ছিল।  <span class="verse" id="V39">39&#160;</span>যীশু বললেন, <span class='wj'>“তোমরা পাথরটা সরিয়ে ফেল।”</span> যে মারা গেছে লাসার তার বোন মার্থা যীশুকে বললেন, প্রভু, এতক্ষণ ওই দেহ পচে দুর্গন্ধ হয়ে গেছে কারণ সে মারা গেছে আজ চার দিন।  <span class="verse" id="V40">40&#160;</span>যীশু তাঁকে বললেন, <span class='wj'>“আমি কি তোমাকে বলিনি যে, যদি তুমি বিশ্বাস কর তবে ঈশ্বরের মহিমা দেখতে পাবে?”</span> সুতরাং তারা পাথরটা সরিয়ে ফেলল।  <span class="verse" id="V41">41&#160;</span>পরে যীশু আকাশের দিকে তাকিয়ে বললেন, <span class='wj'>পিতঃ, তোমার ধন্যবাদ দিই যে, তুমি আমার কথা শুনেছ।</span>  <span class="verse" id="V42">42&#160;</span> <span class='wj'>আমি জানতাম তুমি সবদিন আমার কথা শোন কিন্তু এই যে সব মানুষের দল আমার চারপাশে ঘিরে দাঁড়িয়ে আছে এদের জন্য এই কথা বললাম, যেন তারা বিশ্বাস করে যে তুমিই আমাকে পাঠিয়েছ।</span>  <span class="verse" id="V43">43&#160;</span>এই সব বলার পরে তিনি চিত্কার করে ডেকে বললেন <span class='wj'>লাসার, বাইরে এস।</span>  <span class="verse" id="V44">44&#160;</span>তাতে সেই মৃত মানুষটি বেরিয়ে আসলেন; তাঁর পা ও হাত কবর কাপড়ে জড়ানো ছিল এবং মুখ গামছা দিয়ে বাঁধা ছিল। যীশু তাদেরকে বললেন, <span class='wj'>“তাকে খুলে দাও এবং যেতে দাও।”</span> </div><div class='s'>যীশুকে হত্যার ষড়যন্ত্র। </div><div class='p'> <span class="verse" id="V45">45&#160;</span>তখন ইহূদিদের অনেকে যারা মরিয়মের কাছে এসেছিল এবং দেখেছিল যীশু যা করেছিলেন, তারা তাঁতে বিশ্বাস করল।  <span class="verse" id="V46">46&#160;</span>কিন্তু তাদের কয়েক জন ফরীশীদের কাছে গেল এবং যীশু যা কিছু করেছিলেন তাদেরকে বলল।  <span class="verse" id="V47">47&#160;</span>তখন প্রধান যাজকগণ ও ফরীশীরা মহাসভা করে বলতে লাগল আমরা এখন কি করব? এ মানুষটি ত অনেক আশ্চর্য্য কাজ করছে।  <span class="verse" id="V48">48&#160;</span>আমরা যদি তাঁকে এই ভাবে চলতে দিই, তবে সবাই তাঁকেই বিশ্বাস করবে; আর রোমীয়েরা এসে আমাদের দেশ এবং আমাদের জাতি উভয়ই কেড়ে নেবে।  <span class="verse" id="V49">49&#160;</span>কিন্তু তাদের মধ্যে একজন যার নাম কায়াফা, সেই বছরের মহাযাজক ছিলেন তাদেরকে বললেন, তোমরা কিছুই জানো না।  <span class="verse" id="V50">50&#160;</span>আর ভেবেও দেখ না যে, তোমাদের জন্য এটি ভাল, আমাদের সব জাতি নষ্ট হওয়ার থেকে বরং সব মানুষের জন্য একজন মরা ভালো।  <span class="verse" id="V51">51&#160;</span>এই সব কথা যে তিনি নিজের থেকে বললেন, তা নয়, কিন্তু সেই বৎসরের মহাযাজক হওয়াতে তিনি এই ভবিষ্যৎ বাণী বললেন যে, আমাদের জাতির জন্য যীশু মরবেন।  <span class="verse" id="V52">52&#160;</span>আর শুধুমাত্র সেই জাতির জন্য নয় কিন্তু ঈশ্বরের যে সব সন্তানরা ছড়িয়ে ছিটিয়ে ছিল, সেই সবাইকে যেন জড়ো করে এক করেন।  <span class="verse" id="V53">53&#160;</span>সুতরাং সেই দিন থেকে তারা তাঁকে মেরে ফেলার জন্য ষড়যন্ত্র করতে লাগলো।  <span class="verse" id="V54">54&#160;</span>তখন যীশু আর খোলাখুলি ভাবে ইহূদিদের মধ্যে চলাফেরা করলেন না, কিন্তু সেখান থেকে দূরে মরূপ্রান্তের কাছে এক নিরাপদ জায়গা ইফ্রয়িম নামক শহরে গেলেন, আর সেখানে শিষ্যদের সঙ্গে থাকলেন। </div><div class='s'>যীশু উদ্ধার পর্ব্বে যিরূশালেমে যান ও উপদেশ দেন। </div><div class='p'> <span class="verse" id="V55">55&#160;</span>তখন ইহূদিদের নিস্তারপর্ব্ব কাছে এসেছিল এবং অনেক মানুষ নিজেদেরকে শুচি করবার জন্য উদ্ধারপর্ব্বের আগে দেশ ও গ্রাম থেকে যিরূশালেমে গেল।  <span class="verse" id="V56">56&#160;</span>তারা যীশুর খোঁজ করতে লাগল এবং মন্দিরে দাঁড়িয়ে একে অপরকে বলতে লাগলো, তোমরা কি মনে কর? তিনি কি এই পর্ব্বে আসবেন না?  <span class="verse" id="V57">57&#160;</span>আর প্রধান যাজকেরা ও ফরীশীরা আদেশ দিয়েছিল যে, যদি কেউ জানে যীশু কোথায় আছেন, সে যেন খবর দেয় যেন তারা তাঁকে ধরতে পারে। </div><ul class='tnav'>
<li><a href='index.htm'>যোহন</a></li>
<li><a href='JHN10.htm'>&lt;</a></li>
<li><a href='JHN.htm'>11</a></li>
<li><a href='JHN12.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
