<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী আমোষ 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>আমোষ</a></li>
<li><a href='JOL03.htm'>&lt;</a></li>
<li><a href='AMO.htm'>1</a></li>
<li><a href='AMO02.htm'>&gt;</a></li>
</ul>
<div class="main">
<div class='mt'>আমোষ </div><div class='is'>গ্রন্থস্বত্ব </div><div class='ip'>আমোস 1:1 পদটি ভাববাদী আমোস কে আমোস পুস্তকটির গ্রন্থকার রূপে চিহ্নিত করে। ভাববাদী আমোস তকোয়োস্থ গোপালকদের মধ্যে বাস করতেন। আমোস তার লেখায় স্পষ্ট করেছিলেন যে তিনি ভাববাদীর পরিবার থেকে আসেন নি, নাতো তিনি এমনকি নিজেকেও একজন ভাববাদী বলে বিবেচনা করেন। ঈশ্বর পঙ্গপাল এবং অগ্নির দ্বারা ইস্রায়েলের ন্যায় করার জন্য হুমকি দিলেন, কিন্তু আমোসের প্রার্থনা ইস্রায়েলকে অব্যাহতি দিল। </div><div class='is'>রচনার সময় এবং স্থান </div><div class='ip'>আনুমাণিক 760 থেকে 750 খ্রিষ্টপূর্বাব্দের মধ্যবর্তী সময়। </div><div class='ip'>আমোস ইস্রায়েলের উত্তরাঞ্চলের রাজ্য বেথেল এবং শমরিয় থেকে প্রচার করলেন। </div><div class='is'>গ্রাহক </div><div class='ip'>অমোসের প্রকৃত শোতৃবৃন্দ ছিল ইস্রায়েলের উত্তরাঞ্চলের রাজ্য এবং বাইবেলের ভবিষ্যত পাঠকগণ। </div><div class='is'>উদ্দেশ্য </div><div class='ip'>ঈশ্বর দর্পকে ঘৃণা করে। লোকেরা বিশ্বাস করল তারা স্বয়ং-সম্পূর্ণ হয়ে গেছে এবং তারা যে ঈশ্বরের থেকে এসেছিল তা সমস্তকিছু ভুলে গেল। ঈশ্বর আবারও সমস্ত লোকেদের মূল্য দেয়, দরিদ্রদের বিরুদ্ধে সকল প্রকার দুর্ব্যবহারের বিরুদ্ধে সাবধান করে। অবশেষে, ঈশ্বর সঠিক আচরণের সাথে আন্তরিক আরাধনার দাবি করে যা তাকে সম্মানিত করে। আমোসের মাধ্যমে ঈশ্বরের বাক্য ইস্রায়েলের সুবিধাভোগী লোকেদের বিরুদ্ধে নির্দেশিত হয়েছিল, এমন লোকেরা যাদের মধ্যে তাদের প্রতিবেশীদের প্রতি কোনো প্রেম ছিল না, যারা অন্যদের থেকে সুবিধা ভোগ করত, এবং যারা কেবল নিজেদের বিষয়ে লক্ষ্য রাখত। </div><div class='is'>বিষয় </div><div class='ip'>ন্যায় </div><div class='iot'>রূপরেখা </div><div class='io'>1. জাতিগণের ওপর সর্বনাশ — 1:1-2:16 </div><div class='io'>2. ভবিষ্যদ্বাণীসূচক আহ্বান — 3:1-8 </div><div class='io'>3. ইস্রায়েলের প্রতি ন্যায় — 3:9-9:10 </div><div class='io'>4. পুন:স্থাপন — 9:11-15  
</div><div class='chapterlabel' id="V0"> 1</div><div class='s'>ভিন্ন ভিন্ন জাতির উপরে ঈশ্বরের শাসন। </div><div class='p'> <span class="verse" id="V1">1&#160;</span>আমোষের বাক্য৷ এই বিষয়গুলো যা ইস্রায়েলের ব্যাপারে আমোষ, তকোয়ের একজন মেষপালক, দর্শন পান। তিনি এই বিষয়গুলি যিহূদার রাজা উষিয়ের দিন এবং ইস্রায়েলের রাজা যোয়াশের পুত্র যারবিয়ামের দিন, ভূমিকম্পের দুই বছর আগে পান।  <span class="verse" id="V2">2&#160;</span>তিনি বলেন, “সদাপ্রভু সিয়োন থেকে গর্জন করবেন; তিনি যিরূশালেম থেকে তাঁর স্বর উচ্চ করবেন। মেষপালকদের চরানভূমি শোকার্ত হবে, কর্মিলের চূড়া শুকিয়ে যাবে।” </div><div class='s'>ইস্রায়েলের প্রতিবেশীর ওপরে ন্যায়বিচার৷ </div><div class='p'> <span class="verse" id="V3">3&#160;</span>সদাপ্রভু এই কথা বলেন, “দম্মেশকের তিনটি পাপের জন্য, এমনকি চারটে পাপের জন্য, আমি তার শাস্তি ফিরিয়ে নেব না, কারণ তারা লোহার ফসলমাড়াই যন্ত্রে গিলিয়দকে মাড়াই করেছে।  <span class="verse" id="V4">4&#160;</span>আমি হাসায়েলের কুলে আগুন নিক্ষেপ করব এবং তা বিনহদদের সমস্ত দুর্গগুলি গ্রাস করবে।  <span class="verse" id="V5">5&#160;</span>আমি দম্মেশকের দরজার সমস্ত খুঁটি ভেঙে ফেলব এবং আবনে বসবাসকারী লোকেদের<a href="#FN1" class="notemark">*<span class="popup"> রাজাকে </span></a> ও বৈৎ-এদনে রাজদণ্ড ধরা লোকেদের উচ্ছিন্ন করব, অরামের লোকেরা কীরে বন্দী হয়ে যাবে,” এই কথা সদাপ্রভু বলেন।  <span class="verse" id="V6">6&#160;</span>সদাপ্রভু এই কথা বলেন, “ঘসার তিনটি পাপের জন্য, এমনকি চারটে পাপের জন্য, আমি তার শাস্তি ফিরিয়ে নেব না, কারণ তারা সমস্ত লোকেদের বন্দী করে নিয়ে গিয়েছে ইদোমের হাতে সমর্পণ করার জন্য।  <span class="verse" id="V7">7&#160;</span>আমি ঘসার প্রাচীরে আগুন নিক্ষেপ করব এবং তা তার সমস্ত দুর্গগুলি গ্রাস করবে।  <span class="verse" id="V8">8&#160;</span>আমি অসদোদে বসবাসকারী লোকেদের ও অস্কিলোনে রাজদণ্ড ধরা লোকেদের উচ্ছিন্ন করব, আমি ইক্রোনের বিপক্ষে আমার হাত বিস্তার করব এবং অবশিষ্ট পলেষ্টীয়দের বিনষ্ট করব,” প্রভু সদাপ্রভু এই কথা বলেন।  <span class="verse" id="V9">9&#160;</span>সদাপ্রভু এই কথা বলেন, “সোরের তিনটি পাপের জন্য, এমনকি চারটে পাপের জন্য, আমি তার শাস্তি ফিরিয়ে নেব না, কারণ তারা সমস্ত লোকেদের ইদোমের হাতে সমর্পণ করেছিল এবং তারা তাদের ভাতৃত্বের নিয়ম ভেঙ্গেছে।  <span class="verse" id="V10">10&#160;</span>আমি সোরের দেওয়ালের উপর আগুন নিক্ষেপ করব এবং তা তার সমস্ত দুর্গগুলি গ্রাস করবে।”  <span class="verse" id="V11">11&#160;</span>সদাপ্রভু এই কথা বলেন, “ইদোমের তিনটি পাপের জন্য, এমনকি চারটে পাপের জন্য, আমি তার শাস্তি ফিরিয়ে নেব না, কারণ সে তার ভাইয়ের পিছনে তলোয়ার নিয়ে ছুটেছিল আর করুণা ত্যাগ করেছিল। তার রাগ সবদিন থাকবে এবং তার কোপ চিরকাল স্থায়ী হয়েছিল।  <span class="verse" id="V12">12&#160;</span>আমি তৈমনের উপরে আগুন নিক্ষেপ করব এবং তা বস্রার রাজপ্রাসাদগুলি গ্রাস করবে।”  <span class="verse" id="V13">13&#160;</span>সদাপ্রভু এই কথা বলেন, “অম্মোনের লোকেদের তিনটি পাপের জন্য, এমনকি চারটে পাপের জন্য, আমি তার শাস্তি ফিরিয়ে নেব না, কারণ তারা গিলিয়দীয় গর্ভবতী স্ত্রীদের দেহ চিরে ছিল, যেন তারা তাদের সীমা বাড়াতে পারে।  <span class="verse" id="V14">14&#160;</span>আমি রব্বার দেওয়ালে আগুন জ্বালাব এবং তা তার রাজপ্রাসাদগুলি গ্রাস করবে, যুদ্ধের দিনের চিত্কার হবে, ঘূর্ণিবায়ুর দিনের প্রচণ্ড ঝড় হবে।  <span class="verse" id="V15">15&#160;</span>তাদের রাজা এবং রাজপুত্ররা একসঙ্গে নির্বাসনে যাবে,” এই সদাপ্রভু বলেন। </div><ul class='tnav'>
<li><a href='index.htm'>আমোষ</a></li>
<li><a href='JOL03.htm'>&lt;</a></li>
<li><a href='AMO.htm'>1</a></li>
<li><a href='AMO02.htm'>&gt;</a></li>
</ul>
<div class="footnote">
<hr />
<p class="f" id="FN1"><span class="notemark">*</span><a class="notebackref" href="#V5">1:5</a>
 <span class="ft">রাজাকে </span></p>

<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
