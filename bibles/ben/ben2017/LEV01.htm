<!DOCTYPE html>
<html lang="bn">
<head>
<meta charset="UTF-8" />
<link rel="stylesheet" href="mukti.css" type="text/css" />
<meta name="viewport" content="user-scalable=yes, initial-scale=1, minimum-scale=1, width=device-width"/>
<title>ইন্ডিয়ান রিভাইজড ভার্সন (IRV) - বেঙ্গলী লেবীয় 1</title>
<meta name="keywords" content="ইন্ডিয়ান রিভাইজড ভার্সন (IRV) - বেঙ্গলী, ben, Holy Bible, Scripture, Bible, Scriptures, New Testament, Old Testament, Gospel" />
</head>
<body>
<ul class='tnav'>
<li><a href='index.htm'>লেবীয়</a></li>
<li><a href='EXO40.htm'>&lt;</a></li>
<li><a href='LEV.htm'>1</a></li>
<li><a href='LEV02.htm'>&gt;</a></li>
</ul>
<div class="main">
<div class='mt'>লেবীয় </div><div class='is'>গ্রন্থস্বত্ব </div><div class='ip'>পুস্তকটির উপসংহারে লিখিত পদের দ্বারা গ্রন্থস্বত্বর বিষয়টির সমাধান হয়, “এইগুলো হচ্ছে সীনয় পর্বতের আজ্ঞা সমূহ যা প্রভু মোশিকে দিয়েছিলেন পালন করতে ইস্রায়েলের সন্তানদের জন্য” (27:34; 7:38; 25:1; 26:46)। বংশাবলি পুস্তকের মধ্যে ব্যবস্থা সম্পর্কে বিভিন্ন ঐতিহাসিক বর্ণনা আছে 8:10; 24:10-23। লেবীয় শব্দটি লেবি উপজাতির থেকে গৃহীত হয়েছে, যার সদস্যগণকে তাঁর যাজক এবং আরাধনার নেতা সমূহ রূপে প্রভুর দ্বারা পৃথকীকরণ করা হয়েছিল। পুস্তকটি লেবিয়দের বিষয়, দায়িত্ব সমূহ এবং অত্যধিক তাত্পর্যপূর্ণভাবে, সমুদয় যাজকদের নির্দেশ দেওয়া হয়েছিল কিভাবে লোকেদের আরাধনায় সহায়তা করতে হবে, এবং লোকেদের বলা হয়েছিল কিভাবে তাদেরকে পবিত্র জীবন নির্বাহ করতে হবে। </div><div class='is'>রচনার সময় এবং স্থান </div><div class='ip'>আনুমাণিক 1446 থেকে 1405 খ্রিষ্টপূর্বাব্দের মধ্যবর্তী সময়। </div><div class='ip'>যেখানে ইস্রায়েলীরা শিবির স্থাপন করেছিল সেই সীনয় পর্বতে অথবা এর নিকটে প্রভুর দ্বারা মোশিকে যে ব্যবস্থার কথা বলা হয়েছিল তা লেবীয় পুস্তকের মধ্যে দেখা যায়। </div><div class='is'>গ্রাহক </div><div class='ip'>পুস্তকটি যাজক, লেবীয় এবং ইস্রায়েলের লোকেদের জন্য তথা তাদের বংশ পরম্পরার প্রতি লেখা হয়েছিল। </div><div class='is'>উদ্দেশ্য </div><div class='ip'>লেবীয় পুস্তকটি শুরু হয় তান্বুর থেকে মোশির প্রতি ঈশ্বরের আহ্বানের দ্বারা। লেবীয় পুস্তকটি এই উদ্ধৃত লোকেদের জন্য সজ্ঞায়িত করে কিভাবে গৌরবান্বিত ঈশ্বরের সঙ্গে উপযুক্ত সহভাগীতা বজায় রাখতে হয় যিনি এখন তাদের মধ্যে নিবাস করেন। জাতিটি আবারও সবেমাত্র মিশর এবং এর সংস্কৃতি ও ধর্মকে ছেড়ে এসেছে, এবং কনানে প্রবেশ করতে উদ্যত হয়েছে, যেখানে অন্যান্য সংস্কৃতি এবং ধর্ম জাতিকে প্রভাবিত করতে থাকবে। লেবীয় লোকেদেরকে এই সকল সংস্কৃতি সমূহ থেকে পৃথক থাকতে এবং সদাপ্রভুর প্রতি বিশ্বস্ত থাকতে শর্তাধীন বিষয় সমূহ প্রদান করে। </div><div class='is'>বিষয় </div><div class='ip'>নির্দেশ </div><div class='iot'>রপরেখা </div><div class='io'>1. নৈবেদ্য উপহারের জন্য নির্দেশ সমূহ–লেবীয় — 1:1-7:38 </div><div class='io'>2 ঈশ্বরের যাজকদের জন্য নির্দেশ সমূহ–লেবীয় — 8:1-10:20 </div><div class='io'>3. ঈশ্বরের প্রজাদের জন্য নির্দেশ সমূহ–লেবীয় — 11:1-15:33 </div><div class='io'>4. বেদী এবং প্রায়শ্চিত্তর দিনের র জন্য নির্দেশ সমূহ–লেবীয় — 16:1-34 </div><div class='io'>5. বাস্তবিক পবিত্রতা–লেবীয় — 17:1-22:33 </div><div class='io'>6. সবাথ, উত্সব এবং ভোজ–লেবীয় — 23:1-25:55 </div><div class='io'>7. ঈশ্বরের আশ্বীর্বাদ পাওয়ার জন্য শর্তাবলী লেবীয় — 26:1-27:34  
</div><div class='chapterlabel' id="V0"> 1</div><div class='s'>হোম বলির নিয়ম। </div><div class='p'> <span class="verse" id="V1">1&#160;</span>সদাপ্রভু মোশিকে ডেকে সমাগম তাঁবু থেকে এই কথা বললেন,  <span class="verse" id="V2">2&#160;</span>“তুমি ইস্রায়েলের লোকদেরকে বল, তাদেরকে বল, ‘তোমাদের কেউ যদি সদাপ্রভুর উদ্দেশ্যে উপহার আনে, তবে সে গরুর পাল থেকে কিংবা ভেড়ার পাল থেকে একটি পশু উত্সর্গ করতে নিয়ে আসুক।  <span class="verse" id="V3">3&#160;</span>সে যদি গরুর পাল থেকে হোমবলির উপহার দেয়, তবে সে নির্দোষ এক পুরুষ পশু আনবে, সদাপ্রভুর সামনে গ্রহণযোগ্য হবার জন্য সমাগম তাঁবুর প্রবেশ দরজার সামনে আনবে।  <span class="verse" id="V4">4&#160;</span>পরে হোমবলির মাথার ওপরে হাত বাড়িয়ে দেবে; আর তা তার প্রায়শ্চিত্তের জন্যে তার পক্ষে গ্রহণ করা হবে।  <span class="verse" id="V5">5&#160;</span>পরে সে সদাপ্রভুর সামনে সেই ষাঁড়টি হত্যা করবে, যাজকেরা অর্থাৎ হারোণের ছেলেরা তার রক্ত কাছে আনবে এবং সমাগম তাঁবুর প্রবেশ দরজায় অবস্থিত বেদির ওপরে সেই রক্ত চারিদিকে ছিঁটাবে।  <span class="verse" id="V6">6&#160;</span>আর সে ঐ হোমবলির চামড়া খুলে তাকে টুকরো টুকরো করবে।  <span class="verse" id="V7">7&#160;</span>পরে হারোণ যাজকের ছেলেরা বেদির ওপরে আগুন রাখবে ও আগুনের ওপরে কাঠ সাজাবে।  <span class="verse" id="V8">8&#160;</span>আর হারোণের ছেলে যাজকেরা সেই বেদির উপরে অবস্থিত আগুনের ও কাঠের ওপরে তার সব টুকরো এবং মাথা ও মেদ রাখবে।  <span class="verse" id="V9">9&#160;</span>কিন্তু তার অন্ত্র ও পা জলে ধোবে; পরে যাজক বেদির ওপরে সে সব হোমবলি হিসাবে পোড়াবে, যা সদাপ্রভুর উদ্দেশ্যে মিষ্টি সুগন্ধ স্বরূপ আগুনে উত্সর্গ করা উপহার।  <span class="verse" id="V10">10&#160;</span>আর যদি সে ভেড়ার অথবা ছাগলের পাল থেকে ভেড়া কিংবা ছাগল হোমবলি হিসাবে উপহার দেয়, তবে সে নির্দোষ এক পুরুষ পশু আনবে।  <span class="verse" id="V11">11&#160;</span>সে অবশ্যই বেদির পাশে উত্তরদিকে সদাপ্রভুর সামনে তা হত্যা করবে এবং হারোণের ছেলে যাজকেরা বেদির ওপরে চারিদিকে তার রক্ত ছিঁটাবে।  <span class="verse" id="V12">12&#160;</span>পরে সে তা টুকরো টুকরো করবে, আর যাজক মাথা ও মেদের সঙ্গে সেটি বেদির ওপরে অবস্থিত আগুনের ও কাঠের ওপরে সাজাবে।  <span class="verse" id="V13">13&#160;</span>কিন্তু তার অন্ত্র ও পা জলে ধোবে; পরে যাজক সম্পূর্ণটিই উৎসর্গ করবে এবং বেদির ওপরে পোড়াবে; তা হোমবলি এবং সদাপ্রভুর উদ্দেশ্যে মিষ্টি সুগন্ধস্বরূপ আগুনে উত্সর্গ করা উপহার।  <span class="verse" id="V14">14&#160;</span>যদি সে সদাপ্রভুর উদ্দেশ্যে পাখিদের থেকে হোমবলির উপহার দেয়, তবে সে অবশ্যই ঘুঘু কিংবা বাচ্চা পায়রার মধ্য থেকে নিজের উপহার দেবে।  <span class="verse" id="V15">15&#160;</span>পরে যাজক তা বেদির কাছে এনে তার মাথা মোচড় দিয়ে তাকে বেদিতে পোড়াবে এবং তার রক্ত বেদির পাশে ঢেলে দেবে।  <span class="verse" id="V16">16&#160;</span>পরে সে তার মলের সঙ্গে পালক নিয়ে বেদির পূর্ব দিকে ছাইয়ের জায়গায় ফেলে দেবে।  <span class="verse" id="V17">17&#160;</span>সে অবশ্যই সেটির ডানা ধরে টেনে ছিঁড়বে কিন্তু সেটিকে সম্পূর্ণরূপে দুই ভাগে ভাগ করবে না এবং যাজক বেদির ওপরে, আগুনের ওপরে অবস্থিত কাঠের ওপরে তাকে পোড়াবে; তা হোমবলি হবে এবং সদাপ্রভুর উদ্দেশ্যে মিষ্টি সুগন্ধ স্বরূপ আগুনে উত্সর্গ করা উপহার’।” </div><ul class='tnav'>
<li><a href='index.htm'>লেবীয়</a></li>
<li><a href='EXO40.htm'>&lt;</a></li>
<li><a href='LEV.htm'>1</a></li>
<li><a href='LEV02.htm'>&gt;</a></li>
</ul>
<div class="footnote">
<hr />
</div>
<div class="copyright">

<p align="center"><a href='copyright.htm'>© 2017 BCS</a></p>
</div>
</div></body></html>
